an treas lá do mhí septembar anno xpi
1644 do tionnsgnadh an leabhranso do sgriobhadh attigh chonuill mhic neill mic rossa mheg eochagáin etc
a lios maighne a ccinél bhfiacach aon le ttaisgitear agus le ccoimhedtear sean mhonameintibh ar sinnsear agus fir-bheach thiomsaigthi agus thinoil gach neithe da mbeanann le honóir agus le seanchus chloinne mhiliodh easpáine agus shleachta luigidh mheic ithe idir naomh agus chlann mhaicne gach túaithe an mhéd go mbfeidir le na dhithchioll duthrachtach nemhmhainechtnach é agus asé ata sgriobhtha san leabhránso réim rioghruidhe agus naoimh-sheanchusa na heirionn noch ata ar na nglanadh agus ar na leasugad léis na pearsanuibh só síos
an brathair míchél o cleirigh fearfeassa o maolchonaire cucoigriche o duibhgeanain a phriomh-leabhraibh seanda na h-eirionn saoithe isin ghaoidhlig agus a cccoinuint atha luain amhuil a dubhradh romhuin etc
agus an dúain tseanchuis do rinne giolla caomháin o cuirnín dar ab tosach eire ard inis na ríogh agus an duáin do rinne giolla modhuda ua caisside dar ab tosach eire óg inis na náomh agus an dúain eile do rinne aongus mac an ghabhann darab tosach naomh-sheanchus naomh innse fáil agus an duain eile dar ab tosach athair cháigh chuimsigh neimhe
ata ann fos leabhar na cceart do horduigheadh le beneon naomhtha ar na ttarraing as an leabhar do sgriob an conall reimraidhte an
la d'august
1636
as leabhar leacain do bhi ar iásacht on bpriomhfaidh protusdant aige agus do sgriobhadh cian róimhe sin lé h-adhamh mór o cuirnín do ghiolla iósa mac firbhisigh ollamh ó bhfiachrach anno domini 1418
agus murchadh riabhach ua coinlisg do sgriobh cuid eile dhé í ttigh ruaidhri i dhubhda righ ua bhfiachrach muaidhe
ata ann fós an fáth far cuireadh an bhorumha ar láighnib agus cía lér cuireadh ar laighneachaibh í agus teacht chloinne dealbhaoith mic cais go leath chuinn ó mhumhain
ata ann fós an fáth tre ndeachaidh fenius farrsaidh dfhoghluim na filidheachta go tur neamhruaidh seach cách agus ainm na mbéarladh bhadur aca san amsir sin as ar sgagadh an ghaoidheilge lé gaoidheal mac ethoir tré ar hainmnidheadh uaidh féin í agus oighidh chuinn chéad-chathaigh ata ann fós seacht nurgartha righ h-eirionn agus ríghe na ccóighead ar cheadna agus an duain dar ab tosach roileagh laoch leithe chuinn ar na bhfhorbadh agus ar na ccríocnughadh agus ar na ccur annsa leabhranso an 5mhadh la fithchiod do thseptember na bliaghna ceadna leis na mbrathair pol ó colla dord st
proinsiais attigh an chonaill reimhráidhte
senchus riogh eirionn ar na lenmhoin go mbunadh agus an aimsir ro chaith gach righ dhíobh a ccenus agus a ccumhachtadh eirionn ina righe
genealaigh na naomh neireannach amhuil frith iad a leabhraibh na sean-ughdar ar na ccur sios ina sleachtanuibh amhail is do ghabhlaigh siad ar ord aibghidre
do chum gloire dé onóra na naomh agus na rioghachta agus do thabhairt aithne agus eólais ar na neithibh reimhráidhte agus fós ar na húghdaruibh ro choimhéad seanchus eirionn ria ccreidiomh agus iar ccreidiomh
ar na ccríochnughadh i ccoinuint obseruantiae atha luain an esbogóideacht cluana mic nóis 1630
do chuireassa an brathair michel o cleirigh reamham an tsenchroinic darab ainm leabhar gabhala do glanadh do ceartúghadh ocus do scríobhadh amaille le toil mh'uachtarain do chum go rachad i nglóir do dhía in ónóir dona naomhaibh do rioghacht eirionn ocus a leas anma dhamh féin
níor bhfheidir liom an tiondscadal so do chriochnughad gan congnamh croinicidh oile do bheith agam a nionadh cómhnaighthe eiccin
iar bhfhoillsiughad na hintinnisi daoibhsi a bhriain ruaidh meguidhir á thighearna insi cethlionn a chéidhfir dar goiread an tainm sin do shiol uidhir le mordhacht righ saxan franc alban ocus eireann carolus an thaonmhadh la fichit ianuaríí an bhliadhain si d'aois ar ttighearna iosa criost 1627 ocus an treas bhliadhain do righe an righ do ghlacabhairsi do láimh cuidiúgadh liom an saothar do chuireas rómham do thionnscnadh ocus do chríochnughadh do bhrigh gur bo ro thruagh lib an ní do rachadh i nonóir ocus a nainm da bhur sinnsearaibh do naomhaib duaislib agas do chroinicidhibh eireann go coitchionn do léiccean a mbáthadh gan chuidiúgadh do thabhairt do chum a chur ar a aghaid
ar bhfághail bhur cconganta dhamh tanac fén ocus na croiniceadha do thoghas amaille le haonta na heagluise do bheith agham do chum a ttoghtha ferfeasa o maolhonaire cuchoigcriche o clérigh cuchoigcriche o duibhgheannain agus bhur nollamh fén le croinic giollapattraic o luinín go coinuent bhráthar leasa gobhail darab gairdian froinnsias mac craith in easpocóideacht clochair i bhfhearoibh manach coicthídhis ria samhuin agus do bhamar a bfarradh aroile co nodluic ar ccionn conadh i bhfhoirchionn na ree sin táinic linn a ní do chuireamar rómhuinn dó chríochnúghadh amaille re bhur ccongnamhsa a thighearna mheguidhir an dara lá ficheat do mí october do tionnscnadh glanadh agus cur le chéile an leabhair gabhála so agus an dara la 20 do december do críochnuigheadh a scríobadh a cconuent na mbráthar reumhráidhte an seachtmhadh bliadain do righe cing carolus os saxain frainc alban agus eireann anno domini 1631
bur ccara ionmhuin bráthair michel o cléirigh
foclair nó sanasan nuadh iona míníghthear cáil éigin d'fhoclaibh cruaidhe na gaoidhilge ar na sgríobhadh ar urd aibghitre le bráthair bocht tuata d'ord saint pronsias
micheul ua cléirigh a ccoláiste na mbráthar neirionnach a lobhain ar na chur a cclo maille re húghdaras 1643
amen
don tighearna ro onórach agus dom charaid baothghalach mac aodhagain easbac ailfinn
agso chugaibh a thighearna díoghluim beag d'fhoclaibh cruaidhe ar tteangtha dúthchais ar na ccruinniúghadh as mórán do shenleabhraibh ar ndúighthe  agus ar na míniúghadh do réir tuigsi agus gluaise na bpríomh-úghdar do bhí ionar ndúthaigh 'san aimsir dhéigionaigh lér bhean míniúghadh na sean-gaoidhilge
ní fhacamair ionar ndúthaigh móran re'r bh'iomchubaidh an dioglaimsi d'fhuráil ar túis 'na sibhsi agus ní tré amháin ar naibíd do bheith ionann cúis dobudh cóir ar chor eile do tharraing ar ttola oraibhsi seach cách oile do ghluais sin do chum patruinn do dheanamh dhaoibh don leabharánsa acht na cheann sin agus go spisialta tre bhur maith féin agus dúthchas bhur ccineadh ris an cceirdseo agus fós go bhfuil fear cómhanma agus coimhcinid dhaoibh baothghalach ruadh mac aodha gáin ar na daoi[m]nibh as prionnsabálta leanmaoid a míniúghadh na bhfhocal ar a ttrachtar 'san leabharso
marsin níor glacadh mían linn acht amháin beagan eóluis do thabhairt don aois ainfis a sean-teangaid a máthair agus an taos ealadhna do bhrostadh dochum a ionnshamla eile so do dhéúnamh ní as fearr agus ní as líonmhaire
bíodh fios ceithre neitheadh ag an leightheóir le'rab mian an beag-shaotharso do léaghadh
an chéad ní nar chuireamar én fhocal annso síos do mhíniúghadh nó do ghluais ar fhocluibh cruaidhe ar tteangtha mathardha acht na focail do chualmair séin da míniúghad nó fuaramair ag cách oile iar na míniúgadh ó na maighistribh doba foirtille agus doba foglumtha an eólus cruais na gaoidhilge ionar laethbh féin as daoibsin go sonnradhach baothghalach ruadh mac aodhagáin tórna o maolchonaire agus lúghaidh ua cléirigh agus maoileachluinn modartha ua maolchonaire
gidh saoi oirdheirc gach duine dhíobhsin aseadh baothghalach as mó do leanamair do bhrígh gurab uadha as mó do ghlacamair fein agus do fuaramair ag cách oile míniúghadh na bhfhocal ar a ttrachtamaoid sgríobhtha agus fhós gurab saoi oirdheirc dearsgaighthe é 'san ccéirdsi mar as follas 'san teist tug an tsaoi réamhráite oile
lúghaidh ua cléirigh air ar a éag amhail atá 'san rannso síos athairne athair na haoi dallán forgaill an príomh-shaoi do mheas ré'm chéile ní ceart néidhe ro-fheas is fercheart
seanchuis diamhra dlighthe ar sean béurla foirtche na bhfhileadh do bhí an éin mhéidh gar naithnidh clí an eirnidh
an ionaithmidh
as aithne dhuinn saoithe maithe 'san cheirdsi agus fos 'san aimsir dhéighionaigh mar atá seáan ua maolchonaire príomh-oide na druinge a dúbhramair cheana agas fhear n-eirionn a seanchas ina aimsir féin agas flann mac cairbre mic aod'agáin mhaireas fós agas drong oile nach náirbhim
acht do bhrígh nach ttarladar na leabhair ar a ndeárnadar míniúghadh aguinn ar an ttaobhso do'n fhairge ina bhfhuilmid ar deóraidheacht leath amuigh do bheagán níor bh'éidir linn a ccéadfadha do leanmhuin acht a mbeagán
an dara ní
bíodh a fhis agad gurab iad na leabhair chruaidhe ar ar chuireadar na sean-ughdair gluais mhínighthe agus as ar ghlacamair na focail seo síos maille re míniúgadh na druinge réamhráite do bhí ag teagasg go deighionach amhra choluim chille agallamh an da shuadh féilire na naomh féilire uí ghormáin leabhar iomann sanasan bheatha phattraic sean-screaptra meamruim agas sean-leabhair paipéir ina bhfhríth mórán d'fhocluibh cruaidhe gan míniúghadh forus focail agas deirbhshiur do'n eagna an eigsi agas urmhór an leabhair 'ósin amach na gluaise do ghlacadh ó'n mbaothghalach réamhráidhte
an treas ní
bíodh a fhios ag an léightheóir nar mhian linn ag triall an bheag-shaothairsi acht cáil éigin solais do thabhairt do'n aos óg agas do'n aos ainbhfhis agas an t-aos ealadhnai agas eóluis do bhrosdadh agas do ghríosadh dochum a ionnsamhla oile do dhéanamh ní is fearr agas níis líonmhaire
acht is uime nar leanamair go fada ar mhórán do na hilchialluibh chuirid an taos dána agas ealadhna do niomad da bhfhuil d'fhocluibh annso do mhiniughadh agas do léigeamar dhinn fós bunadhas iomad do na foclaibh d'fhoillsiúghadh go fóirleathan do bhrigh gurab leis an aos ealadhan go sonnradhach as mó bhaineas agas nach bhfhuil riachdanas ag cách go coitcheann leis mar átá aca leis na sean-leabhruibh do thuigsin agas do léaghadh
an ceathramhadh ní
bíodh a fhios ag an aos óg agas ag an aos ainbhfhis lerab mian na sean-leabhruibh do léaghadh ní nach bhfuil na aincheas ar eólchaibh ar ttíre gurabh annamh bhíos coiméad aca ar chaol le leathan no leathan re caol do sgríobhadh agas is fír-thearc chuirid uatha ar chonnsainibh mar atá bh
ch
dh
fh  agas marsin agas fós as annamh chuirid síneadh fada ar fhocluibh
sgríobhthar go minic cuid dona connsainibh ar son a chéile mar atá
ar son g agas t ar son d
agso samhail na bh[s]fhocal treasa ttruigfidhear a nabram ar son na bhfhocailso clog ionann agas cloc agad acad beag beac codladh cotladh ard art agas mar sin
cuirthear fós go minic ae ar son ao agus ai ar son aoi agas fós oi ar son aoi
sompla arsin mar sgríobhthar go minic aed as ionann agas aod agas cael is ionann agas caol agas baoi agas fós bai is ionann agas boi
sgríobhthar go minic é ar son a 'sna sean-leabhraibh mar atá as ionann die agas dia cia as ionann agas cie agus mar sin
sgríobhthar go minic
ar son mar atá etc
sgríobhthar go coitcheann a,o,u ar son a chéile a n-deireadh focail mar ata sompla somplo somplu ceardcha ceardcho ceardchu
cuchoigcriche o cléirigh do rinne an dánsa do'n chalbhach ruadh mac mághnasa mic cuinn óig mic cuinn mic an chalbhaicch
ionmhuin an laoidh léaghthar sunn tig uait a chalbhaig chugum ní tré rún fallsa ro feas acht do shúr ansa th'éicceas
tuigim do rún da réir sin a fhad leat ód dhreic n-doinn-ghil fiadhna caithmhe is clú o ccuinn sdairthe diamhra chrú chonuill
mar taoi da chur i cceill dhamh go n-dlighfinn d'aithle ár n-úghdar fa neamhthais fuighle na bhfhear cuimhne seanchais bhar sinnsear
maith an iarraidh tug tusa dol d'fhios iúil an t-seanchusa do'n chéidfios ba toghaois treall go foraois éigios eireann
sen-rádh eagnaidh aosda soin eólus eirionn i ccruachoin dá hiúl tar chach tugais toil ní gan fáth rugais roghoin
atáid 'san tír re hathaidh im chruachain chuinn chéd-chathaigh uí mhaolconaire gan coir fa aoibh ttoghaidhe ag triathoibh
fuarais fós eólus oile ag cloinn chaoimh mhaolconoire fáth ar ttogharma as léir libh tré réim mh'oghlama ó'm oidibh
o shliocht chuinn laochraidh gan locht atá an t-ainm cúigedh chonnocht rádh nach fann i leith leabhar tré a m-beith ann ag áitreabhadh
dísle le conn coigedh shreing nó én chúigedh an eirinn nír chuibhdheas d'a chloinn ó shoin gan ruidhleas choinn do charthoin
a ua ar cconn tuaidh ó thoraid 'sa chuinn thiar ó ttángobhair ní deóraidheacht a dhearc ghlan teacht go céol-oireacht chruachan
ní díbeirt dhuit thiar gach am tré neart ainbhfhine neachtrann a chliabh dhlúthmhas na ccor ccas dol ó dhúthchas go dúthchas
na teasmholta tugsat ort na h-éiccsi sin fhuinn chonnocht maith leam n'ar laghdaigh do cháil 'sgur árdaigh eirr dom anáil
m'aos ionmhuine ó's iad sin léigid leam ina litribh bar tteist do ghnáth o'n dáimh dil is ní nár cách d'a chluinsin
a ninnsi sgél sgorfa mé o 'táid agam mar fhinné ní fhobraim a ccló 'sní chel ní radh fhorbainn a naiber
da rádh ar tús ag teacht thort mar chuir gaill go crích chonnocht tré fhalaidh guaismhir nach glan bar samhail d'uaislibh uladh
da nglór an chríoch do charais duitsi nach fáth faltanais 'sgor gar oile ó taoí treabhar car mhoighe aoí ar aitreabhadh
machaire chonnocht na ccath gé'r bhfhada é 'na fhásach de n'ar sguiris a ghné gheal guir chuiris é fá fhoirgneamh
comhrádh a eólach uile d'aois áitreabha an mhachuire dóibh nar bh'aithne é fá bhail god ré chaithmhighei a chalbhaigh
's gur chuir tú fá throm eallaigh iath oirdheirc an fhinn-bheannaigh is magh aoi ó'n réim i raibhi gor léir gach laoí a lompaire
a rádh ribh ní rádh náireach do bheith caithmheach congháireach 'sgo ccaithe ga saoire seal
sgaite maoine gan maoidheamh
is gur gnáth teaghlach it theagh mar bu réil i ré ar sinnsear 'sdo bheith ann fá aoibh gan driuch in gach am dhaoíb go daoíniuch
re'd linn im chruachain na ccean ní fhuil uasal nó íseal nach léir ina theach muirn mhór ima seach cuirm is cómh-ól
iomdha aca eich sheanga fíon fleadh-ól is fithchealla 'sbúird leathna gach laoí 'na ttoigh gan seachna ar chaeí nó ar chonoir
ionann iomchraid bhar noire in gach áit th'aos ionmhoine 'srod riarthar im chruachain chuinn 'sa ttuathaibh iarthair umhuill
do madh iad th'ollamhair féin do chuirfeadh do chlú in imchéin dóibh ní fecfaoí a bheó ar mban a-derthaoi gor leó an leanamh
as t'éifeacht féin fuair tusa an ró oirrdheirc anma sa i tá an ghairm gach dú ní díth bar nainm is bhar cclú i ccoichcrich
cia do't fhréimh rígh nó ruire da léaghthá a réim ríoghruidhe fuair an tarbha dhó do dhleacht nó ró anma gan oirbheart
da bhithin sin a mheic mhir madh áil bhar nainm do chluinsin bean re bunadhus do bheart lean d'urrudhus is d'éifeacht
na deach fúibh a fhir finne a nainchridhe a nainninne aosa síor-thnúidh bhar ngruadh ngeal rob tuar síothrúin a silleadh
mo rádh fa dheóidh re'd dhreich nduinn na bí cédluitheach comuinn gan fáth na bris th'annsa ar fhior acht rannsa ris do roi-chion
ní clú fás le a chur i ccéin adhbhchlos ingine uaitéir ar bháidh is ar bharr ceiníl ní nár an tam d'aibheilin
bíodh go mbeith ar bheagán cruidh ní cluintear uaithe a heasbuidh gach ar chaith do chuaidh ó chás 'sa maith gan uaill gan allás
rádh cháigh i ccluais a chéile go mbí gan dúil doimhéine go faoilteach gá dáil is díle
'sgo sgaoilteach sáimh simplídhe
da h-airrdhib tugsam ar ttoil is da maith gan méin uabhair is da gnaoi na ngoire soin ní mar mhnaoí oile as ionmhoin
ionmhoin
cuchoigcriche o cléirigh do rinne an dán so do thoirrdhealbhach o domhnaill mac cathbharr
mo mhallacht ort a shaoghail mairg nach ttuig do ró-bhaoghail 'sgo ccuire féin a ccéill dhúinn nach díol grádhaighthe t'fhortúin
gidh iomdha rí ar a raibh meas fuair uait righe agus flaitheas 'sda ttugais muirn féasda is fleadh féachthar a ccríoch fá dheireadh
iomdha flaith as feasach linn iomdha airdrigh dob inghill ra ngein chríosd tarla ar do mhuin 'sdo thrasgrais síos go talmhuin
ríogha is monairc an domhain o tá a niúl 'nár nurchomhair mas fiadna stairthe na ndrong dearbhaid go fíor a nabrom
ríogha na nassardha is mead tugais dóibh seal n'ar ro-bheag callacdha is pearsa n'ar lag fuairseat seal cáit ar ghabhsat
alexander monarc mór céd imper grég na nglan shlógh gé'r mhór a mheas 'sa ro-neart nír chian a ré od mharcoigheacht
iúlius caesar go nágh céd impeir réil na romhán ar ngabhaíl an domhain lais a shaogail créad fa'r thrasgrais
nír eirígh neach thiar nó thoir ar druim do rotha a shaoghail nach é a dheireadh iar gach sódh a chur faoi an roth fa dhubrón
boicht an tshaoghail imaseach díot as beithe dhóibh búidheach ní thabhra ní dhóibh dod' mhaoin 'sní bheana dhíobh do chomaoin
cóir a bhuidhe re dia dil ar mbreith i naimsir creidimh is críosd d'ar leighios ó'r ccoir 'sgan adhradh dhuitsi a shaoghoil
a sgéal mar atá i leabhraib na monaircsi a thoirrdhealbhaigh ní ba meisdi ag dia bhar náit gan dol díbh na ccompráitt
crádh liom do gheimhliúghadh daor 'sgan tadhall dhuit ar mhíthaom acht fíor-fhuath mar 'tá re treall eachtrann ar uaislibh eireann
gídheadh déana dimbrigh dhe da niarra sibh meas foirfe do bheith oraibh thall 'sa bhus glóir do dhia atá ar do chumus
smuain ó thús go rugadh sibh i nam crábhaidh is creidimh mar nach rugadh mor re a mheas na monairc thuas do airmheas
tabhair foigheide id bhroid gabh comhairle ó gach caroid da bhfhuilnge martra gan choir buaine dhuit beatha shuthain
táinic íosa tré uar ccoir do nimh anuas ó'n athoir 'sdo dhoirt fuil a chuirp uile ar ár ngrádh tré thrócuire
ar dhoirt gach martir d'a bhfhuil o thús go deireadh domhuin do bu mó sgél braon do'n fhuil do dhoirt iosa tré ar cciontuibh
fuair críosd bás croiche ar ar son do iarr oruinn ár ccroch d'iomchor 'sar ttoil do chuma re a thoil agus é féindo leanmhoin
fuair tusa 'sas cuirthe a suím a mheic cathbharr uí dhomhnuill ní ó dhia agus ré fá rath ní dhlighe 'bheith dhe diomdhach
fuarais saoghal fada glan barr ar sheachtmhoghat bliadhan long an anma an corp go ngráin mithid dho port do ghabhail
re linn síothchána is sochra fuarais beatha ionmholta iar bplanntúghadh it thír thall d'ainbhfhine aintrin eachtrann
i nam cogadh dha éis sin gach ar lean sibh do't dhaoinibh do shaorais iad ar ghorta ar bhás fuachta is fíornochta
cia hé an flaith do fhréimh dhálaigh do réir iúil na hannalaigh tug oiread cobhartha libh in am cogaidh d'a dhaoinibh
do shíris leó ceann i cceann urmhór chóig ccóigidh eireann dá ndídean ar gach feadhain do ghallaibh do ghaoidhealaibh
nir thaistilsiod tír dhíobh so i leith chuinn nó i léith mhogho nach bíodh tnúth in gach baile ríu 'sgan iad na ccomhnaidhe
mó an furtacht tugadar dhóibh nó a bhfhuairsiot uatha d'onóir 'sdo lean díobh ós sgél fíre dream do lucht gach én tíre
do chosain tú iad amhlaidh re ré an chogaidh chath armaigh ceithre bliadhna doirbhe dég nar léigis faill 'na ccoiméd
gidh mór díobh do bí beó bocht ag teacht chugaibh dá bhfhurtocht 'sda ttugais maoin tar an ccóir a admháil aniu as édóigh
cumhainn leam go riomhthaoi sin trí mhíle bó ar do mhuinntir agus iad uile ar bhar ccur fa'd leagadh is fá'd ghearrudh
rugais leat fós iar gach seal iad uile ag dol fá dhlígheadh gur sgaoilseat siar agus soir ag port eirne fa'd lámhoibh
ré bheag mbliadhan gé atá sibh ar fhir bheagán do't mhuinntir fuarais beatha gan náire 'snír mhiadh leat a hiomláine
bíodh na'r dhiongmhála latsa ar tteacht go haois arsachta beatha mheasardha dheanas dob fhearr í na braighdeanas
tréigh do dhíomas na lean de mithid dhuit in eirr th'aoise saoghal na meang do thuigsin 'snach tú amháin do ró thuirsigh
caithréim 'sfeárr fa ghréin ghloin do neoch da'r ghein ar talmhoin
'sas buaine dhó thall iar ndol buaidh ar dheamhan 'sar dhomhon
trí naimhde an anma gach am diabhal saoghal 'sa cholann dá mbeire tusa a mbuaidh sin rachir go réidh do'n righthigh
guidhim dia riot a rún dil ná leig fuil chríosd i naisgidh tuill re haithrighe ghéir ghloin do dhol isin síth shuthoin
déna an tinchreachadh dhlighe o thús go eirr th'aimsire sgrúd a bhfuair tú gach tan 'sa ndearnais ris 'san saoghal
bíodh tuirsi is conguin chridhe ort tré thuilleamh oirbhire an tí ar a ttugadh gan chóir na mílte crécht tréd chiontuibh
má do chráidhis neach ó thoil i cclu a maoín na tré sgannoil déana aiseag ann go cóir do réir bhréithre an chonfesóir
budh luaithe liomsa na libh le toil dé d'fhios an righthigh mo bhuille sguir asé so dibhse i ndeireadh mo théarmo
mo mhallacht
craobha coibhneasa agas géuga geneluigh gacha gabhála dar ghabh ere ón amsa go hadamh acht fomhoraigh lochlannaigh agas saxghaill amháin lámham o thánghadar dár ttír go naoimhshenchas agas réim ríoghraidhe fodhla fós agas fa dheóigh clár 'na ccuimsighthear iar nurd aibghidre na slointe agas na háite oirdhearca luaiter isin leabharsa do teaglomadh leis an dubhaltach mac ffirbisigh leacain
1650
bíoth umorro gurab fon samhail sin as gnaithche tabhairt tiodail do leabhraibh re lin an linesi ní léigfeam lorg ar sean an seanghnás grianach gaoidhealach dhinn oir ase as soiléire marso
loc aimsir pearsa agas tugaid sgribhne don leabharsa
loch dho colaiste s
niocol i ngaillimh aimsir dho aimsir an chogadh chreidmhigh edir chatoilcibh erenn agas erticibh erenn albun agas saxan go háiridhe isin mbliadhain do aois crist
1650 pearsa dho dubhaltach mac giollaiosa mhoir mhec fhirbhisig seanchaidh etc  a leacain mhec fhirbhisig i ttír fhiachrach muaidhe agus tugaid sgribhne an leabhair cheudna do mhorughadh gloire de agas do gheunamh iúil do chach i ccoitchinne
tegeumhadh tra go measfadh neac egin iongnadh isin obairsi tre aidhbhle agas fhoirleithne na senghenelachsa siar ar na ceudaibh cineadh coirighthear ann go hadham iar nurd a ngaol re raile uair ad-chluinim fén drongaibh a derid nach édir genealaigh gaoidheal do breth go bun mar soin
gibe fáth ma nabraid sin do bhearmaois baramhuil do madh brigh linn air ní do atamuid acht do thaispeunadh na firinne iar sensgribhnibh suidhighte suadh sean-naomh agas sruith-sheanchadh erenn ol-ceana ó cheudtos na naimsior gus aniu ní nach cuirthe i gcuntabhairt uair as radh coitcheann coimhiondraic do ghlainleabhraibh gaoidhelge aosda ereann na briathraso sios ag foillsiúghadh lucht coimheuda an sheanchais
agso mar a-der ma beth neach fhiarfaigheas cia ro choimhed an seanchas
bioth a fhios ag cach gurob searaig go réeibh rofhoda agus seanoire cuimhneacha cianaosda do dheonaig dia do choimheud agus do aisneis sheanchais erenn i leabraibh diaigh indiaigh do gach duine o dhilinn go haimsir naomh padraig tainig isin cerathramhadh bliadhain fhlatha laoghuire mec nell agas choluim chille agas chomhghaill beannchuir agas fhinen chluana hioraird agas naomh erenn ar ceana ro sgriobhadh for a ngluinibhsidhe i liubhra ionnas go ffuil se ar altoraibh naomhtha ittigibh sgreabtra i lamhuib sruitheadh agas suadh agas seanchaidheadh osin amach go brath
go sin ata an radh reamhraite agas ata nías foirleithne isin leabhar gabhála leabhar sin ba lor do dheimhnigheadh an nethesi
tairis sin ag so sunnradh anmann ughdar seanchuis agas ealadhan ele erenn againn re gach gabháil da ttainig innte iar sen-sgreabhtraibh cianaosda chuireas sios mar so
ader lebhar gabhala bachorb-ladhra ceudna hoide erenn ollamh pharthalain
figma file agas seanchaidh chláinne nemheadh
fathach file fear mbolg do chanadh seanchas laoidhe agas sgealuidheacht doibh
cairbre aoi agas eadan fileadha thuath de dhanann re seanchasaibh agas laoidhibh agas sgeuluidhiocht bheos agas fos ba lan do eolus agas draoidheacht urmhor uasal thuathhe de danann uile
gaoidhil tra ni hiad ag nach raibhe lucht coimheuda a seanchas 'sgach áit i mbadar uair fenius farsaidh a seanathair ba priomh-ughdar 'sna hil-bheurluibh e ní maoidhthe air eolus a sheanchusa fén
mar sin bheos do nel mac feniusa isin egipt caichear draoi isin scithia agas 'sna gaothlaighibh agus eatorra sin dú ar tharangair ere doibh etc
milidh espaine dar b'ainm golamh iar ndol do a heaspain go sgithia agas as sin go hegipt ro fhoghluimsiod foireann da mhuintear priom-dhana innte
seudga suirge agas sobhairce fria saoirsi
ars
ealadha aniu mantan fulman caichear fria draoidheacht
badar buadhlainn agus badar firbreathach triar ele da muintir
goisden aimirgin agas donn
aimirgin glúin-geal mac miledh cachain agas cir mac cis tri fileadha mhac milidh
fileadha bretheamhuin seanchaidhe agas sgeuluidhedha aimirgin agas cachain agas cir mac cis re filidhiocht agas re sgeluidhecht onna re ceol agas cruitirecht do mhacaibh milidh marta isin leabhar gabhala do mhac milidh miadh nórdan etc  l
99
clann ugoine mhoir ba lan d'eolus dream diobh mar as follas ar roigne rosgadhach mac ugoine as ugdar do iomad sean-rádh feneachais
ollamh fodhla rí erenn dar hainmnighiod ar aidhble a eolasa ollamh uair eochaidh a cheudainm ase do rinne fes teamhrach ar tus
mordhail fear nerenn sin do nidis riogha erenn o shin gacha treas bliadhna do choimheud reachta agas riaghla agas do ghlanadh seanchuis erenn agas da sgriobhadh i saltair na teamhrach
i leabhar airdrigh erenn
gar beag sin fén do choimheud seanchuis rioghachta da mheud ni headh go raibhe taobh leis uair nír hairmheach go ttáinig aoinlíne in erinn ag nach beith aos foglomta re coimheud a seanchusa
feacht ann re lin conchabhair badar 1200 file in aoinbhuidhin uair ele mile uair ele seacht cced mar do bhi re lin aodha mic ainmireach agas choluim chille agas fos an gach aon aimsir eatorro sin ba mo le herinn a rabhsad do chliaraibh no do eigsibh re heolus innte ina a tteasda uatha ionnas tre na lionmhuire agas tre na ttromdhacht gur trialladh a ndíochar a herinn fo thrí gur fhosdadar ulaidh ar fele iad mar as ler an amra choluim chille do chongaibh fa dheoigh iad agas do chuir file gacha tuaithe agas file les an righ dibh da neuttromugadh do chach go ffuilid foirne ar a lorg re linn gach line ag coimheud dal na duidhche gus an tansa
ni hiad sin amhair acht righ agas naoimh agas eagluis erenn mar do raidheas ceana coimheudaid an seanchus fos
feuch firchirtre file seancha mac ailella nedhe mac adhna adhna mac uithir morann mac maoin aithirne cormac ua cuinn an tairdrigh cormac mac cuilennáin righ mumhan flann mainisdreach eochaidh ua floinn giolla na naomh ua duinn agas mar sin
cred da mbiu da naireamh ni hedir cineadh orra gan lainleabhar do sgriobhadh da nanmannaibh agas gan acht tiodal na ttracht do sgriobhsat do chur re a ccois amháin mar do ronsam cheana remhe so acht do choimhedsiod an seanchus gus na haimsioruibh degheanchaibh timchioll cuig no se cheudaibh bliadhain o shin fa thuairim na haimsire sin do thosaighsiod anas mo do na sloinntibh gaoidhealcha ataid in erinn anosa agas do ghabsad no ro hordaighidh cineadha do bheth re seanchus agas re healadhnaibh ele in ionbhuidhsin drong dibh seal remhe agas seal iaram dreama ele ionnas go ffuilid i ttiribh erenn ag flathaibh faseach re a seanchus do sgriobhad agas re hairisnibh agas re hannalaibh agas re deunamh duan ndearsgaitheach ar na seanchusaib sin bheos agas re coimheud agas teagasg gach airceadail fordhorcha ngaoidhelg cheana
ag so drong dona seanchaidhibh sin gus na hiathaib agas na hairdchineadhaibh da labhraid is in aimsir dhegheanaigh
oi maolchonaire ag siol muireadhaigh um chruachain drong diobh i ttuaghmhumhain agas araile i laighnibh agas isin anghaile dibh
clann firbhisig in iochtar chonnacht agas in ibh fhiachrach muaidhe agas in ibh amhalgaidh agas ceara agas ig uibh fhiachrach aidhne agas eachtga agas ag sliocht cholla uais
clann ndomhnuill
muintir duibhgeannain ag cloinn mhaoilruanaidh agas ag conmhaicne mhuighe ren
muintir chuirnin ag ruarcachaibh agas araile
hi dubhagain i maineachaibh
muintir chlerig agas muintir chanann ag cineul gconaill
muintir luinin ag fearaib manach
muintir chlercen ag cineal eoghain
muintir dhuinnin isin mumhain do urmhor
ag siol eoghain mhoir mar taid clann charrthaig siol suilleabhain agas araile
mac an ghabhann ag siol ccinnedigh in urimhumhain
muintir rioghbhardain in ele
clann chruitin agas muintir bhruaideadha i ttuaghmhumhain
clann mhec giolla cheallaigh in iarthar chonnacht ag uibh fhlaithbheartaig agas araile
marsin fa badar cineadha ele in erinn ris an ealadhain cheudna agas d'fhiachaibh ar gach naon aca do bhean dhi díoghluim fiorglan do deanamh uirre
maille riu sin do bhidis breitheamhain na banba ag caomhna an cceudna uair ni breitheamh nach seanchaidh agas ni seanchaid nach bretheamh i mbreathaibh nimeadh
leabhar deridh shaothair na seanchadh agas na mbretheamhan bheos
do bhrigh na mbriathar ffire rin dar ndoigh feasda ni fuighthear aoinneach eagnuidhe aiteumhas nach urusa genelche gaoidheal do bhreth go naoi agas go hadhamh agas muna ccrede se sin nar chrede se gurob mac da athair fen éfén uair ni fhuil iomrall isin seanchus genelach acht amhail agas mar d'fhagbhaidh an t-athair ag an mac é diaigh indiaigh
dar ndoigh credigh cach an sgriobtuir diadha do ber genealach ionann do fhearuibh domhain o adhamh anuas go naoi aghas genelach christ agas na naithreadh naomh iaramh mar as ler isin eagluis
credeadh sé sin no diultaidh dia agas madh chredeann cread nach ccredfeadh seanchus ele ar ambeith fiorchoimheud mar sheanchus erenn
fiorchoimheud dno aderim uair ní headh amhain go rabhsad roilionmhar mar do raidhseam cheana ag coimheud an cceudna acht do bhi órd agas dligheadh aca acas orra as nar edir dhóibh gan díoth adhbhal breug na fallas do dhenamh ann mar as ler i leabhraibh feneachusa na fodhla agas is na gradhaibh fileadh fén a nord agas a ndligeadh uair ní raibhe laochraidh na cliar chille na tuaithe in erinn gur cumuisgeadh an chríoch air nach mbaoi órd áiridhe da ngoirthear grádha
céimeanna agus dligheadh na ngradh sin d'fhiachaibh ar gach droing diobh do choimheud fa phen smachta agas a nonóra do chailleamh mar do sgriobsam inár foclóir feneachais labhras go fóirleathan orrasin agas ar dhligheadh gaoidhiol i ccoitchinne
seanchadh erenn umorro beag madh gebhthear isin sean-aimsir difir eatorra agas fenigh agas an drong da ngoir tear aos dana aniu uair ba haon-sgoil go minic do egsibh erenn uile an ionbhuidhsin agas as amhluidh bhidis agas seacht ngradha aca
ollamh anradh cli cana dos mac fuirmidh agas fochlog anmanna na seacht ngradh san amuil ataid seacht ngraidh eagalsa
sagart deochain suibhdeochain agas araile
na ghradha fileadh umorro do bhiadh maile le gach dligheadh cle d'fhiachaibh orra bheth saor glan ar goid agas ar marbhadh ar aoradh agas ar adhultras agas ar gach ní bha lot da ffogluim amhuil ata isin rannsa iodhna laimhe lith gan guin iodhna beoil gan aoir niomdhuibh iodhna fhoghlama gan ghes agas iodhna lanamhnuis
gibe seanchaidh tra madh ollamh o anrad no gibe gradh é aca nach ccoimhleadh na hiodhna
na glaine sin do chailleadh se a leteneachlann agas a onoir do rer dlighidh agas do bheth smacht adhbhal air bheos
da bhrigh sin bheos ni hinmheasda go ffuil duine cellidhe isin chruinne nach firinne ba fonnmhaire leis do luadh muna bheth d'fhath aige acht eagla de a onora agas a eneachlainn do chailleadh
conadh de sin nach cosmhuil claon do chur a leth na seanchadh ttoghtha
gidheadh dá sgriobhdaois daoine eisiondraca breug agas a chur a leth seanchadh do bedir a dhul a miochlu dona seanchadhaibh muna rabuidh air a ccoimheud agas a fheuchain an a primhleabhruibh ughdardha gebid an iul agas as mar sin as coir do chach uile edir thuata agas sheanchaidh gach ní ar a mbi amhfhoras aca d'feuchain agas muna ffaghuid dearbhtha iar ndeghleabhraibh e a chuntabhairt fen do chur re achois mar do nimsi fein re haroile do shleachtaibh siarain isin leabharsa agas marsin saorthar na seanchadha ar seachrán chaigh ele da ccumuisge orra nar lege dia
baoi do dhuthracht im dhalaibh erenn do iomchoimheud ag na seanchaidhibh nar chuirthe in iongnadh orra fios do fhoirlethne da ffuigfidis ar uaisleacht agas ar ardnos chaigh áir nír lór leo sin gan sgriobhadh ara dhaoirnemhidhibh ar leaghaib agas shaoruibh na seanaimsire mar bhus lér siosana d'foillsiughadh duthrachta na seanchadh agas sheachráin ua droinge ader nach rabhsad oibhreacha cloch in erinn go teacht gall no lochlonn innte
ag so mar ader an senshliocht
ced liaigh ced shaor agas ced iasgaire do bhi in erinn ar tús riamh
capa re legheas ní lag re remheas ro ba coimhneart is luasad an saor glic gle agas laighne an t-iasgaire
eaba
bainliaigh tainig ar aon le ceasair an liaigh tanaisi
slanga mac parthalain an treas liaigh táinig la partholan in erinn
fearghna ua crithinbel an ceathramhadh liaigh tainig araon le nemhidh in erinn
leagha fhear mbolg din dubda dubhlosach agas codhan coimchisneach agas finghin fisiocdha agas maine mac gressach agas aongus anternamach
leagha thuathe de danann
dianceacht agas airmeadh agas miach etc
na saoir umorro agso anmanna droinge dhibh na ngairthear saoir na b-priomh-chloch
ailian caisleoir solmon
cabar caisleoir na teamhrach
bairnib caisleoir errico
bacus din rathbhuidhe neamhruaidh cingdorn caisleoir chonrui
cir caisleoir roma
arond caisleoir iarusalem
oilen no cleothoir caisleoir constantinopoil
bolc mac blair rathbuidhe chruachan
goll clochair caisleoir mic nadfraoich
casruba caisleoir ailiac
ringiu no righriu agas gablan mac ui gairbh no garbhan dá chaisleoir ailig
troighleathan rathbhuidhe teamhrach
bainché no bailcne mac dobru rathbuidhe eamhna
balur mac buanlamhaigh rathbhuidhe ratha bresi
cricil mac duibhcruite rathbhuidhe ratha ailinne
conadh iad sin saoir na b-priomh-chloch amhail aspert an laoidh
ailian la solmain na sluagh ba caisleoir congbaigh caomh-ruadh ag neamhruadh ba luchair leam caur ro chruthaigh caiseall
barnab diar bho mithidh do caisleoir crichidh herico rug roimh cir ba caomh a reang arann saor iarusailem
i cconstantinpil ba prab cleothoir roba treun ghalgad ag neamhruadh gan luadh luidhe bacus ruadh ba rathbhuidhe
caisleoir chonrui cingdorn cain ag mac natfraoich goll clochair casruba caisleoir na crec ag a mbidh brais-bheóil blaithleac
dha chaisleoir ailigh an airm righriu agas garbhan mac ngairbh troighleathan adluigh dealbha rathbhuidhe tuir tren teamhra
bolc mac blair ó ath blair binn rathbhuidhe cruachna chro-ind bainche na mbrigh a bearbha rathbhuidhe righ ruaidh eamhna
balur roba diolmhuin de ro chum raith mbrioghmhuir mbresi cricel mac duibh raith gan rinn roba saor aith for aillinn
do ratar neamh nuasal nán do domhnall mac flannacán do chúm laoidh nach lainfhiar linn o thá ailian go haillinn
ailian
do gheubhmaois iliomad do oibreachaibh aosda erenn re a nainmniughadh maille riu sin agas na saoir do rin iad agas na righ agas na ro-fhlaithe da ndearnuid acth gomadh eimhilt a naisneis sunn fec an leabhar gabhala madh áil a ffaghail agas ni fhuil amhras againn go rabhsad denta mar oibreacha i rioghachtaibh ele im an am i ndearnadh iad agas creud an fath nach bedis uair ni tainig gabhaltas in erinn acth on domhan anoir marta sbáin agas araile agas as iongnadh creud an easpaidh intleachta do na drongaibh thangadar in erinn amhail bhaoi do mhesnigh ionnta ere do ghabhail nach beth do chuibhdeas leo aithris a haitighthe agas a hiostadh do chur a ccosmhuileacht ris an tir or thriallsad iar mbunadhus no iar nudmhuille uair ní hedir nach ar bheol doibh indeall aitreabh urmhoir eorpa agas siad ar tteacht sgach sligidh inar ghabhsat a sgithia a hegipt a greg a haithneasda a felisdine a heaspain agas araile go herinn
agas ma do ronsad na gabhala ud erenn oibreacha innte in ionnamhail obar na ttalmann tre a ttanghadar mar as cosmhail go ndearnsad creud ina ffuiltear dhoibh
ni fhuil acht tres nach ffaicthear balladha aolta ina seasamh is na haitibh do togbhadh mile go leth no da mhile no tri mhile agas ni as mó do bhliadhnuibh oshin ni nach iongnadh gan abheth uair as giorra ina sin an aimsir 'na ttig talamh thar oibreachaibh ódo brisdear iad no o thuitid uatha udhen tre arsaidheacht
do dhearbhadh sin do chonnarc fen taobh astigh do se bliadh nuibh deug caislen arda aolta uile ar na ndeunamh do chloich aolta agas aniu ar na ttuitim ni fhuil acht muta talmhan da ttioruairsi agas ní mor go naitheónadh aineolach go rabhsad oibre ann idir
síntear sin agas na hoibre do ronad na ceuda agas na milte bliadhain ó shin re chele agas ni hiongnadh da ndeuntar muna beth feabhas na sean-obar seach oibrib na haimsire si gan cloch na árd úire do aithne ina náitibh gidheadh ni hamhlaidh ata do arrachtaidhe na nobar naosda ataid rathu rioghdha ro mhorai agas leasa go lionmhar ar fud erenn 'na ffuilid iolar cloch snaite sleamhan agas soiléur no teaghass fa thalmhain fa a muruib mar ata i raith mhaoilchatha ic caislen chonchabhair baile ui dhubhdha i ttir fhiachrach ar bhrugh na muaidhe
ataid naoi soileir chloch ccoimhshleamhuin fa mhúr na ratha sin agus do bhadhas istigh innte agas saoilim go bh-fhuil ar ráthuibh iomaosta erenn agas as maith an airde badhbhdhúin ata 'na mur
fagbhaim sin agas iomad a ionnamhail ele 'gun aos eagnuidhe re a bhreathughadh agas filleam go ar cceud-aigneadh uime so
cosnamh fhirinne an tseanchuis ar a ndeunaid aineólaigh eugóir ele ag radh go mbereann fir erenn uile go macaibh milidh
aiddeumhaid iad fen fallsa an sin da bhfheuchaid a ffuil do eachtairchineulaibh is in leabhar sa fen nach berthear go macaibh milidh mar bhus ler romuinn i ccurp an liubhair in iol-aitibh agus feuchaid so ria na chele
asi so saine
nemhionannas ad fiadhaid ro-eolaigh an tseanchusa im eaxamhlacht an da na tri
chineadh neugsamhuil filed in erinn
edir iarsma fhear mbolgh agas fear ndomhnann agas ghailiuin agas thuatha de danann agas mhac milidh
gach aon as geal as donn as dana as enigh as deudla as sona as tiodhnaictheach seud agas maoine agas ordhuisi agus nach eagal fria cath na comhlann asiad san iarsma mhac milidh in erinn
gach aon as fionn as inich as mor gach airgtheach gach ceolmhar luchd tédbhinniosa ciuil agas airfidigh is marcach for gach ceard draoidheachta agas gach miadchuinche ar cheana asiad san iarsma thuath de danann in erinn
gach aon as dubh as labhar-ghlorach beudach sgeulach engech eucaidhe gach dona disgir daosgair udmall anbhfhosuidh andiuid aininith gach mogh gach mogh-ladrain gach dhaoichearnaigh gach aon na contuaisi fri ceol na airfidiodh lucht buaidheartha gacha caingne agas gach aireachta agas iomchosaide caich asiad iarsma fhear mbolg agas gailioin agas lioghmaine agas fhear ndomhnan in erinn acht cheana as iarsma fhear mbolgh as lia dibh sin amhuil aspert an seanchaidh
fionnaid seanchadha ffear ffail na bid uime ín iomarráin saine mhac milidh 'sa cclann fher mbolg is thuath de danann
gach geal gach dana gach donn gach calma cruaidh i ccomlann gach gartaigh i ngniomh gan glór tasgar mhac milidh mbladh-mhór
gach fionn-airgtheach mór ar muigh gach ceardach ceolmhar cubhuidh lucht serigh gach tuaichle thall drong sin thuathe de danann
gach glorach beudach miadh ngle gach bras breugach eucaidhe iarsma na ttri ttuath anall ghaileon fhear mbolg fhear ndomhnann
tugas snaithe coimhghne cain im shaine na ttri ndrong sain iar sreth seanchadha nach lag amhuil ad fiadhaid fionnad
sliocht seanleabhair sin gidheadh aithne fhire aicmeadh ar a naigeantaibh agas crothaibh ni chuirim go cinnte róm aradh gidh go madh edir a bheith fior is na ceudaimsioruibh no gur cumaisgeadh na cineadha ar a chele go minic iaramh uair ad chímid go laetheamhuil rer linn agas ad cluinmíd go minic ór seanaibh samhlughadh crotha agus cáile agas beus bhéos do bheth ag fine innte fen do erinn re aroile agas ni headh amhain go mbi sin samhluidh acht a-derthear go mbi cosmhaileas aggach lucht én criche innte fén re céle agas go mbi ein bheus abhain ar a naithnighthear iad aca uile mar as edir a thuigsi as an laoidh si cumhdach na niudaitheadh nard agas a fformad fior-gharg méad na nairmianach gan fheall gas sonairte saircenn
amainsi i ngreugaibh go ngail roi-dhiumus ag romanauibh duire na saxan snámhach agas burba easpanach
santaidhe i ffrangcaibh freacraigh agas fearg i ffir-bhreatnaibh ag so eolus na ccrann go ceart craos gall agas ceanuidheacht
moir-mheanma cruithneach ni cheal aille agas eattradh gaoidheal ad ber giolla na naomh tre nath a christ rob caoin an cumhdach
dar ndoigh as coraide an chosmaileas ud d'fhaghail in erinn mar ta do dhligheadh i seanchas mor phadraig da tteagmadh bean edir dhis fhear in aimsir choimpearta ionnas nar ffeas di cia dhibh athair an toirrchis do ghebh an uairsin ader dlighiodh munab edirin leanabh do chur ar athair fhire ar modh ele esteacht les go ceann teora mbhliaadhan go ttí fine-chruth fine-ghuth agas fine-bheusa dhó agas gibe don dafhior re a ttéd go ttugann sin cungnamh imdheanma don mhnaoi air uair measdar gurab les in fhear len cosmhuile an leanab é agas dar liom ado comhtharaigheadh sin i ndligheadh s
patraic as neimhiongnad a bheth na ard-chomhardha ar chineadhoibh seach a chele
biodh nach edir a fhaghail firinneach gach uair ni fhuil egcneasdocht eoluis ann agas fos as ní é in aghaidh na droinge ader nach bi cineadh isin chrich nach ccuirid seanchadha go macaibh milidh agus tar a cheann sin da ma amhlaidh do bheth nir iongnadh é uair da ffeuchadh fear ar mhacaibh milidh fen gus na clannuibh rathmhara do shiolsad uatha in erinn agus in albain agas a laghad mhaireas dib aniu ni chuirfeadh in iongnadh gan daoine as uirisle ináid do bhíodh futha re fada do mharthain ár as gnath dona hárd-fhlaithibh an uair iomdaighid a cclaanna agas a ccineula foirdhinge feódughadh agas fásúghadh a cceleadh agas a lucht leanaimhna
feuch ere agas an domhan uile dia ttugrae fen agas ni fhoil foircheann ar a ffuighe do esiomlairibh ann do sin as nach iongnadh da madh go macaibh milidh do bheurthaoi uiread genelach 'sata in erinn aniu
do bhrig gur bo beus do na seanchaidhibh slonnadh leabhar ar leith do rer a saine do shaorchlannuibh gaoidheal abhain do bhíodh anas uille ar a naire do iomchoimheud mar ta leabhar connachtach ultach laighneach muimhneach do gheunam roinn agas difriughadh ar an leabhar sa aga roinn a leabhraibh saine fo lion gabhal ereann ré ngaoidhealaibh agas fo lion na ttri mac milidh espaine or gabhadh flaitheas na fodla leabhar do na naomhaibh agas leabhar do fhomhorchaibh do lochlan nuibh do ghalluibh agas sazghalluib seana agus nuadha da nés
an cheud leabhar do phárthalan ro cheud-ghabh erinn iar ndilinn go ttosughadh an leabhair agas teacht cheasra bheos nach fiu a roinn
an dara leabhar do nemhidh an treas d'fhearuib bolg an ceathramhadh do thuaith de danann an cuigeadh do ghaoidhealaibh agas do mhacaibh milidh uile gidheadh as do shiol ereamhoin labhras go criochnughadh dhoibh agas as mo an leabhar soin ináid seacht leabhair iar seanroinn uair ata ní as mó ina sin ann ni as lionmhaire ina mar do bhí riamh mar bhus ler don leughthóir siaruin
an sesiodh do shiol ir agas do dhail ffiatach d'fhuil ereamhóin bheos iadsidhe uair as eun dhuthaidh doibh in ultaibh re hathaidh
an seachdmadh leabhar do shiol ebhir agas do chloinn luighdech mic ithe uair as eun duthaidh dhoibh an mhuma iar mbunadhus
an tochtmadh leabhar do naomhaibh ereann
an nomhadh agas anleabhar derineach d'fomorchuibh do lochlannchuibh agas do ghallaibh
suidhiughadh ár leabhair a leughthoir munab lor leat tre shuidiughadh sosair re sinsior ni admhuim nach ain-mhinic ata inntibh o fhenius farsaidh anuas feuch clann fheniusa fein
nel an sosar go hairmheach ag seanchaidibh o thosach agas naonbhal an sinsior gan ro nairmhe agas mar sin
eremhon mac milidh ria ccuid ele do chloinn milidh as sinne inás ni fhuil cineadh ar a ffuil ann mar sin gus na sloinntibh degheancha ataid againn aniu
feuch mar chuirid seanchadha mumhan clann charthaigh re siol suillebháin as sinne ináid siol mbriain re ccloinn mhathghamhna as sinne inaid agus mar sin
cuirid lebhair ele i leth cuinn agas cuiridh doctuir cetín niall naoighiallach conna shliocht as só ré na bhraithribh bad sine inás
feuch go ndeachadh duach galach mac briain an sosar rias na tri macaibh fichead bad sine inás
cuirid seanchaidh shil muireadhoigh siol cconchabhair re na sinsioruib
cuirid ultaigh mag aonghusa do shliocht chonuill chearnaigh ré sliocht an righ conchabhar mar asiad sliocht chonuill ba rathmhaire ann agas mar sin do iomad ele ba hemhelt re a náireamh agas ma legthear leo san a dheanamh iar ccoir creud nach budh dleacht damhsa leanmhuin a luirg
tairis sin dá saoileadh aoin neach gomadh anghnás sud ni hedh cheana uair as minic nach edir gan a dhéunamh tre aimhréteach iomad na naicmeadh agas na nilchineul ag teacht anuas ar araile agus dochum a sgaoilte o chéle as egin an sinsior do legean seacha sealad agas sgriobhadh ar an sosar agas aris ar an sinsior agas mar sin faseach ar uairibh
tuig tuille leat a leughthoir gurob dligheadh in erinn sósar do chur i fflaitheas ar bheulaibh sinsir mar a-der an riaghail dlighidh si as an seanchas mór agas as an feneachus i ccoitchinne mar so sinsior la fine feabhtha la flaith eagna la heagluis
an ti as sine do fhine do chur i cceannas na fine sin fen agas an ti as mó céleadha agas cumhachta mad comhuasal e re na shinsior do chur is in fflaiteas no is in tighearnas agas an ti as eagnaidhe do chur an uachtaranacht na heaglaise
gidheadh mar se an sinsior as mo tothchus bi tighearnas aige no muna bhfhuil sosar coimh-chinel do as mó tothchus inas sé don tsuim ader dligheadh bi tighearnas ag an sinsior ionann san sa ní roimhe
ata rann choitcheann cantar do dhearbhadh gurob dleacht sosar diongbhala do chur i righe ar bheulaibh iomad sinsior nach biadh i ttothchusaibh dlightheach ut dicitur da mbeth nonbhar do line edir mhac mhaith is righe ase a diorghadh 'san ceart coir a rioghadh prab i cceudoir
agas ós coir mar sin sosar do chur tar sinsior i righe cred nach cuirfidhe da ma áil le neach i ttus leabhair e agas fos ba miomhodhail an nos an só do chur ar dereadh buird agas cách ele da ma iad a dhearbhraithre ba sine do beth ann do chur ar tosach agas gan iadh na ríogha
feuch fos go ccuirthear daor chlanna ni headh amháin ar beulaibh saor chlann i ccemibh arda in erinn tre thoice talmhuidhe do bheth aca agas as iongantaidhe sin na an nos reamhraite agus as mo an tar do uaislibh ereann é ina gibe ar bioth suidhigheadh do bhermid ar a seanchusaibh 'sgan duais duinn da chionn ó aoin neach aca
aire sin iarram do athchuingidh orra lethsgeal do ghabhail ga ffogantaid go fallas
dubhaltach mac firbhisigh
{n liaf1 1-48} {l 12} {b 1766-69ls 18d} {g l} {u 0201} {c prós} {m 8} purgadoir phadraig naomhtha ag so ionnar ndiaigh tuarusgabháil ar phurgattóir pháttruicc agus suigheamh ar a beith a éirinn sul do labharam ar bheatha bhríghde
céad bhan-naomh nó ban-ab cille darradh nó aon naomh nó ban-naomh eile cuirfeamaoid síos annso trácht ar phurgadóir pháttruicc agus suigheamh ar beith a éirinn agus na taisbeánta iongantacha do rinneadh do shaighdiúir dáirighthe san uaimh sin na purgadóra
agus is é as fáth dhamh reis an nídh sin do chur síos san leabhar so do bhrígh go measuim go mbiadh sé d'inntinn ag daoine deagh-bheathacha dul do dhéanamh oileithre na huaimhe sin
agus ionnus go ccluinnfeadh na taisbeánta do rinneadh do'n tsaighdiúir sin agus gurab móide do dhéanaidís deifir re triall é do ghéanamaoid an stair do chur síos ar ttúis
as follus go ttug dia do pháttruicc naomhtha mar onóir purgadóir do thabhairt ar an ttalamh so dhó do réir mur adeir coesarius naomhtha do mhair do'n leith aistig do sé chéad bliaghain a ndiaigh chríost  agso mar adeir qui de purgatorio dubitat scotiam pergat purgatorium sancti patricii intret et de purgatorii poenis amplius non dubitabit
gibé chuirios conntabhairt a bpurgadóir trialladh go héirionn agus éirgeach astach a bpurgadóir pháttruicc naomhtha agus ní chuirfe conntabhairt a bpianaibh purgadóra ós sin amach  do'n aithrighe agus do'n dul aisteach do rin saighdiúir a n-uaimh na purgadóra agus dona taisbeántaibh do rin dia dhó san uaimh
saighdiúir dáirighthe d'ár-bh'ainnim eóin noch do bhí ag seirbhís mórán do bhliaghanaibh fá rígh sagson
stiabhna agus maille re cead an rígh táinig go héirinn dá dhúithig dhíleas d'féuchaint athar agus a mháthar
agus an tan do rin comhnuighe nó sos san dúithche do thionnsgainn a dhroich-bhearta féin do thabhairt d'á aire gus an am san do bhrígh ó d'fhágaibh sé an cliabhán gur ab ar ghoid agus ar fhuadach agus nídh ba mheasa leis ar chealagthaibh do chaith a aimsir a n-éagmais il-iomad do pheacaidhidh gráineamhla do ghníodh go foilightheach
gidheadh an saighdiúir seo ar nglacadh aithreachais táinig do láthair easboig onóraicc do bhí san dúthaigh agus do nocht sé a pheacuidhe go hiomlán do
gabhus an t-easbog dá theagasg agus do chuir a n-amhuil dó méid na héagcóra do rin ar a thighearna dia
dá bhrígh sin an saighdiúir aithrígheach doilgheasach so do choir roimhe leoirghníomh diongamhálta do dhéanamh le dia
atá do bhith nádúrtha ag lucht na críche sin éire do bhrígh gurb ollaimhe iad tré neimheolus chum uilc ná cinneadha eile an uair thuigid siad iad féin cionntach gurb iad as ollaimhe agus as aibidhe uim leoirghníomh agus uim aithreachus do dhéanamh ionnta
agus an tan do mheas an t-easbog breith aithrighe do chur air do fhreagair an saighdiuir agus is é adubhairt do bhrígh gur pheacaigh mé cómh mór sin a naghaidh dé glacfa mé an bhreith aithrighe as géire ionnas go bhfaighinn maithfeachus mo pheacaidhe
racadh mé go purgadóir pháttruicc  annsan do ghaibh an t-easbóg ag seannmóir dá fhoillsiughadh dhó a mhéid do dhaoinibh do caille leis an turus sin ag toirmeasg aiginne an tsaighdiúra
gidheadh an saighdiúir sárchalma níor chlaon a aigne do'n uathfás sin
is annsin d'iar an t-easbog air aibíd conánnaicc nó mannaicc do ghabháil uime agus a aimsir do chaitheamh le deagh-oibreachaibh agus le caoin-dúthracht crábhaidh
adubhairt an saighdiúir ná diongnadh ar aon chor go dul san uaimh
agus an tan adchonnairc an t-easbog é go fíor-aithrígheach neamhfhannthuisioch tug leitireacha uaigh féin dó go príor na háite dá fhógra dhó déanamh reis mar ba ghnáitheach do dhéanamh leis na hoilithreachaibh eile san turus san
an tan adchonnairc an príor na leitriocha agus na haithisg réamhráidhthe do rug an saighdiúir leis do'n eaglais mar a ndeárnadh do réir gnáthamh chúig lá dhéug do throsga agus urnaighthe
agus ar gcríochnughadh na haimsire sin tair éis aifrionn do rádh do'n phríor do thug a thighearna do'n tsaighdiúir agus do láthair na cléire agus an choimhthionóil do chroith uisge coisriogtha air
ar ndul go dorus na huaimhe agus ag osgla an doruis a dubhairt  féuch anois
rachair aisteach anainnim an tighearna iosa críost agus biadh tú ag siobhal a ndoimhnios na huaimhe ar feadh na compa go dteangmha dhuith halla déanta go ró-ealadhanta
agus ar ndul aisteach ann do-ghéabhair teachta ó dhia fhoillseóchus duit gach guais agus gach conntabhairt d'á mbiadh ad cheann san turus san
agus ar n-imtheacht dóbh san uait agus ar mbeith ad t-aonar tiocfadh na buaithrightheóiríghe fá mar do gheibhmíd do theangmháil do'n mhuintir do chuadh róbhatt innte
agus bíse go buan-tseasamhach a gcreidiomh críost  an saighdiúir furránta níor eaglaidhe na baoghail sin cháich é agus le nar ghnáith le cloidheamh iarnuidhe dul chum catha le deamhan eision le cloidheamh as cruaidhe le creidheamh agus le dóchus agus le ceart an dóchus a mor trocaire dé do chuaidh cum comhraicc agus chum cathaighthe leis na hadhbharseóiridhe
an saighdiúir seasmhach ar mbuain fioghair na croise céasda ar a aghaidh agus ar ccur cúraim ar chách guidhe ar a shon do chuadh aisteach san dorus go deagh-thapa
do chuadh an príor annsan ar n-iaghadh an doruis do'n eaglais tair éis le procession
an saighdiúir umora ar ttionnsgannadh na saighdiúireachta neamhghnáithighthesi triallus san uaimh go dána deagh-thapa deagh-úirmhisnigh
agus ar núnadh an dorais do chaill an sollus go hiomlán
air sin táinig sollus beag ar éigionn ar a dhruim san uaimh agus gan mhoill táinig gus an cómpa réamhráidhte
ní raibh solus annsan acht amhuil bhíos againn san ngeimhre d'éis na gréine do dhul faoi
ní rabhadar balladha ag an halla sin acht é a gcómpás crochta ar cholmaibh agus ar phostaidhibh amhuil do bhiadh clabhastradh mainnisdireach
agus ar mbeith ag siubhal a bhfad tímpchioll an halla ar ndéanamh iongantuis agus uathfáis dá iongantaoi agus dá aidhbhse do tógbhadh agus do suigheadh an halla do chonnairc ar an ttaobh aistig dá mhúraibh iongantas budh mhó
ar ndul aisteach umora ann agus ar mbeith seal éigin ag siubhal ann do-chonnarc ar bhfille do gach aon taobh ar mbeith seal 'na shuighe anaonar do chonnairc chúig fheara déag mar badh daoine eagailsiumhla nua-bheartha iad agus iad a néadaibh glémhaiseacha
agus ar dteacht aisteach dóibh do bheannuigheadar a n-ainm an tighearna agus do shuigheadar ina fhochair
agus ag éisteacht do chách do labhair an té do bhi 'na thosach nó ionna cheann ortha leis an saighdiúir ag rádh is beannuighthe dia uile-chómhachtach noch thug an aiginne sin duitsi teacht do'n phurgadóirsi ar son do pheacadha
gidheadh muna n-iomchraidh tú thú féin go fearamhuil feidhimláidir caillfior tú idir chorp agus annam
ar an adhbhar acht go bhfágamna thú tiocfadh iomad do spridibh neamh-ghlanna chughad noch bhéarus mórán do phaina troma dhuit agus bhagóras ort ní bhus mó
agus taireagfaid duit do bhreith chum an tsaoghail
chum an doruis ionnar ghaibh tú aisteach tar n-ais arís ionnus go ttiocfadh díobh le mealltóireacht do chur tar n-ais
gidheadh má imeagluighion tu géire na bpian nó má meallthar tu le na ngeallamhnaibh móra caillfior tú idir chorp agus annam
gidheadh má sheasamhan tú go fearamhuil foirtil feidhim-láidir ad chreidiomh ar gcur do dhóthchuis san tighearna thrócaireach ionnus nach géillfir d'eagla a bpianta á mbagarthaibh ná dá ngeallamhanaibh agus le croidhe cródha go ndiúltair dóibh ní hé amháin go nglanfuighear ód pheacaidhibh tu acht fós do chídhfir an phian atá fá chomhair na bpeacach agus an gáirdeachas ionna bhfuilid na fíoraoin
bíoch dia do shíor ad mheabhair agus ad bheal agus gach uair céasfuighear thu gairim do thighearna iosa criost agus le gairim an ainnim sin duit fóirfighear thu ó gach mór-ghabhadh ionna mbeir
agus ó nach féidir linn anamhuin annso ad fhochair ní as sia cuireamaoid do chúram ar dhia  agus ar mbeanncadh dhó do fhágbhadar é
do theacht na n-aidhbhseóiridhe agus do'n chéad phéin do fhulang an saighdiúir
ar n-imtheacht umora do'n bhuidhin sin do thionnsgain an saighdiúir an nuaidh-cheim saighdiúireachta nó cathaighthe do dheasghabháil a narmaibh chríost ag feithiomh go neamhsgáthmhar cia aco do na deamhanaibh do chómhraigfiodh leis ar ttuis agus é dá éide agus dá árdghabháil féin le lúirig an chirt agus dothchuis buadh agus na beatha suthaine dá dhíon ar a cheann agus le scéith an chreidimh do dhíon a chuirp agus dá chomhchoimead
is é umora budh chloidheamh chathbhuadhach dó
briathra dé ag fíorghairm iosa criost go díogruiseach ionnas leis an mion-ríoga ro-áluinn sin go gcosantuidhe é ar amus uathbhásach a eascarad
agus níor chaill an diadhacht iodhain air mar nách éol di cailleamhuin ar an tí chuirios a dhóthchas go diongmhálta innte
an saighdiúir umora ag feithiomh go fearamhuil ar choimhriacht agus chuinntin na n-aidhbheirseóiridhe níor chian dó an tan do chuala an trost agus an torann lán-mhór amhuil do bheith an chruinne chóimhleathan dá comhbhuaireadh agus dá comhghluaiseacht ionnus dá mheas agus dá bharamhuil dá mbeidís ainmhínte an domhain agus éunluith an aeghir uile ar faonsgor agus ar folamhuinn nách déanfaidís ní ba mhó do throst ná do thóirnéis ionnus muna mbeidh sé ar a dhíon le grásaibh dé agus le teagasg na muintire réamhráidhte go rachach le baois agus le biothbháinidhe
agus tar éis na tóirnidhe tréanmhóire sin táinig nídh ba uathbhásuidhe ná sin
radharc na ndeamhan ndiabluidhe ndubhgnúiseach
air sin tángadar isteach do'n árus iliomad do dheamhnuibh dealbh-ghránna domhaisiocha ag fiadhgháire agus ag fochmhuide agus ag rádh mar iom-aithis na daoine eile do ghní seirbhís dúine ní thaguid chughain go bhfaighid bás
agus ní mar sin do rinise mar onóir dúine óir tángaois chughain beó idir chorp agus annam ionnus go bhfághtha do thilliomh go trom mar do thillis agus do ghéabhair
tángaois annso umora chum pian d'fhulang ar son do pheacaoidhe agus do ghéabhaidh tú th'iaradh dianchaithighthe agus doilghias díarmuighthe
gidheadh do bhrígh gur dúine do rin tú seirbhís go nuige so má ghéillion tú dhuin tille tar n-ais gus an dorus ina ttangaois aisteach tionnlocaimíd annsan thú gan dochar gan díoghbháil ar son do shaothair ionnus go bhfaghthá sólás fós ar an saoghal agus nách caillfeadh an nídh is millis leis an ccorp  agus as uime do ghealladar sin dó ionnus go mbainfidís é le mealltóireacht d'á thurus
gidheadh saighdiúir chríost nách so-chlaoidhte agus nác crithionn le goimh-eagla agus nách mealltar le miochaireicht as ionnan tug táir agus tarcuisne agus tromm-dhiúlta ar na ceasdunaibh agus ar na breagairibh bioth-dhamanta maille re gach freagra do thabhairt orro mar bhárr iongana
na deamhain umora ar bhfaicsin tarcuisne an tsaighdiúra do lingeadar air go huathbhásach ainiarmharthach
agus do rinneadar teinne chraosach chómh-lasarach agus do theilgiodar innte é cuibhrighthe craiplighthe dá sraoileadh agus dá tharang anonn agus anall le crúcuighibh cinnghearra cruaidh-iaruinn ag éighmhe agus ag glamh-ghártha mar fhochmhuid faoi
an saighdiúir umora an tan do mhothaig an trommphian teas-iomarcach na teinne noch do bhí éidighthe leis an mion ríoghdha réamhráidhthe agus leis an dteagasg níor dhearmuid sé na hairim spriodálta
do ghairim ar a slánaightheóir ag rádh a iosa bíodh truadh agad damh  agus leis sin do sábháladh agus do fóireadh ón dteinne ionnus nár fhan spréidh san teinne dheirg
agus an tan do chonnairc an saighdiúir sin do fhás a dhásacht agus a dheagh-mhisneach chum bheith neamh-eaglach ríompa nídh as mó an drong-bhuidhion diabluidhe dár briseadh le rádh nó le gairim ainnime nó coimeirce ar slánaightheóra iosa criost
do na ceithre champa pianamha chum ar tairingeadh an saighdiúir
iar bhfágbháil umora an aruis sin do na deamhnaibh le hualghártha agus le gol-ghárthaibh uathmhara allta ag sgarra le chéile do thairingeadar agus do sraoilleadar cuid aco an saighdiúir ní bu shia ina réigiún fada follamh dubh
do bhí an talamh agus an t-árus dorcha do-eóluis agus ni fheacadh aoin nídh ann acht na deamhain do bhi dá theann-taraing
do bhí gaoth ghintlidhe an nach mór gur chlos í gidheadh do bhi coimh-nimhneach soin dar leis go ttolladh é thríd
do thairingeadar chum na gcríoch é ina n-éirge an ghrian a meodhan an tsamhra
ansin do fhilliodar beagán budh dheas ar n-imtheacht tré ghleann ró-aidhbhseach ró-leathan mar a n-éirgean an ghrian a méodan an ghéimhre
agus ar n-imtheacht tar an ngleann sin dóibh budh clos don tsaighdiúir a chomh mór sin do ghol agus do gharbh-éimhe gairbhfheirghe truaidhmhéileacha tuirsiocha amhuil do bhiadh an chrínne chóimhleathan ag comhscaradh comhbhuartha caonghola
agus dá mhéid do imthigheadh ar a aghaidh as mó 's as mó do chluinneadh go mór iad
annsan le tarang na ndeamhan do ráine an saighdiúir an gleann leathan aidhbhseach líonta d'éighmhibh agus do gholghárthaibh agus do bhí comh fada san ann nách air bhféidir leis iomol-chríocha d'fhaicsinn ná do shúl-radharc
agus as amhlaidh do bhí an cámpa lán do dhaoinibh óga agus aosda agus do gach cineál nochtaighthe ionna luidhe ar lár ar an dtalamh agus a mbéal agus a mbruine fútha agus taraingidhe tinntidhe tré n-a ccosaibh agus tré n-a lámhaibh sáite san talamh dá bpianadh go truaidhmhéileach tinneasnach agus iad ar uairibh ag ithe na talmhann le nimh a bpian ag éighimhe agus ag gártha ag rádh agus ag garrtha arís sparáil sparáil dein trócaire oruinn amhuil do bhi do láthair an té léar-bhféidir a bhfortacht
na deamhain umora ag síor-shiubhal ar na bochtaibh ag gabháil do sgiúrsibh cruaidh-rine iaruinn ortha agus dá rádh ris an saighdiúir na pianta éagsamhuil so do chí tú móthocad tú iad dod t'innghréim muna ngéille tú dhúine agus fille chum an doruis ina tánguis aisteach mar a mbéaramna sábháilte thú  gidheadh an saighdiúir go séunbhuadhach do smaoinig cionnus d'fhóir dia roimhe sin é tug táir agus tarcuisne ortha
annsan do leagadar na deamhain an saighdiúir ar an dtalamh dá thuargoint agus dá thromphiana mar chách
gidheadh ar mhaoidheamh agus ar mhór-ghairim iosa criost dó do theip sin ortha
ar bhfágbháil an chámpa sin do tharangadar chum cámpa eile é budh chruadháluidhe ná san
agus is é budh deifir idir eisionn agus an chéad chámpa
na daoine annsan ar fleasguibh a ndroma agus draguin tinntidhe 'na suidhe ar chuid aco agus iad amhuil do bheidís dá n-ithe dá sgaráil agus dá sceanaghearadh le na bhfiaclaibh fada fíor-ghéara fuileacha agus drong eile agus deamhain timpchioll a ccoirp agus a cceann agus a muingheal ag sáthadh a soc agus a ngob ngráineamhla ina ccleithibh amhuil do bheidís ag tréan-ghearradh nó ag tréan-tharang a ccroidhthe as a ccliabhaibh amach agus na deamhain ag gabháil fútha tríotha agus tarsa dá sgiursáil agus dá sgothbhualadh go truadh tuirseach agus na pianacháin ag sgreadaig agus ag scréadghártha gan sosadh
agus ní fhacadh an saighdiúir iomol-chríoch nó ceann an réigiúin sin acht atharsna do bhrígh gur ab tarsna tré gach campa do shraoillidís é
ag so ar na deamhain na pianta chaithfios tú d'fhulang muna bhfillir tar n-ais san cconnaire céadhna  agus an tan do dhiúltaig an saighdiúir sár-chalmo sin go deagh-mhisnicc do chuireadar rompa na taraingidhe tinntidhe do sháthadh thríd
gidheadh ar neamhdhearamad ainnim iosa criost don tsaighdiúir do fóireadh é
agus iar bhfágbháil an chámpa do na deamhain do tharangadar é chum an treas chámpa
agus as amhlaid do bhí an cámpa sin 
 lán do dhaoinibh óga agus ársadh agus do gach cinéal ceangailte cruadhchuibhrighthe do'n talamh le taraingidhe tinntidhe tromlasarach ionnus nách raibh leithead rinne méoir d'fholamh ná d'fhásach
eatortha ó mhullach a ccinn go trácht a mboinn
do bhídís na pianacháin sin ag tairgsin bheith ag éighmhe gidheadh tré anbhfainne ní fhéadaidís éighmhe acht amhuil daoine deóracha dian-laga a bponnc an bháis agus iad nochtaighthe nuaidh-chreachtnaighthe le gaothaibh géara géir-neimheamhla geinntlighe agus le sliasbhuala na ndeamhan ndiabluidhe
agus an tan do chíoradh siad an saighdiúir sáirmheannamnach so ar ngairim iosa d'imthig gan díobháil gan dochar
agus ar ttaraing an tsaighdiúra chródha as san do rugadar leó é san gceathramhadh cámpa do bhí lán de theinntibh tréan-mhóra 'na raibh an uile ghléus géirphianta agus gráinpheannuidighe
do dream aco crochta le slabhruidhibh athgharbha iarnuighe as a ccosaibh agus as a lámhaibh as a ngruadhaibh agus as a ttairbhfeithibh agus a cceann fútha ar lár na lasarach lán aidhbhsioch sin
do bhí dream eile crochta as a n-inngnibh agus crúcaoi iarnuidhe sáighthe ina súilibh agus ina srónaibh agus ina bplucaibh agus ina mballaibh corpardha
cuid eile aco dá rósta ar ghreilleachaibh gnáith-dhearga agus cuid eile ar bhearaibh bith-thinntidhe dá n-iompógh agus dá n-athchasadh agus dá mbáisdiocht le miotallaibh millteacha míshásda gan dearmad na sosadh agus dá lán-ghearadh leis na deamhnuibh dath-ghrána
do chonnairc an saighdiúir annsin cuid dá chómpánachaibh agus dá lucht cómhaimsire san tsaoghal so roimhe sin agus do aithin iad
éaghsamlacht agus iliomad a bpian ní féidir le teangain a sgéolsgaoileadh
agus ní hé amháin go raibh lán de dhaoine céasda acht fós do bhí lán do dheamhanaibh dá síor-chéusadh agus dá sír-ghearradh
ag so ar siad na huathbháis chaithfios tú d'fhulang muna ndéanair ar réir réamh-ráidhte  budh lugha agus badh lugha arís cás an tsaighdiúra shárchálma fhíorchrodha shearc-láidir ionnta agus do sgar riú gan dochar ar ngairim ainnime iosa criost
do'n roith theinntidhe agus do'n tigh ar lasadh do'n tsliabh ard agus do'n abhuinn oighreata chum ar tharangadar na deamhuin an saghdiúir
ar ngluaiseacht do'n tsaighdiúir ó na deamhannaibh as an bpianchrádh sin tárla ar roith adhbhall-mhór iarnuidhe teinntidhe lán do chrúcaoibh teinntidhe as a mbeidís na daoine ar crochadh
do curthaoi leath de san aeghir agus leath eile san talamh ar deárg-lasa le lasarachaibh teinntidhe innimionntamhla ruibhe agus roisin
neithe do curthaoi ann mur bharr péine do'n droing do piantuighe annsan
ag so ar na deamhain an phian chaithfeas tusa d'fulang muna bhfillir tar n-ais agus caithfidh tú ar ttúis radharc na péine d'fhághail
lucht feadhma fuathmhaire ó ifrionn do bhí ag gluaiseacht an rotha sin le leathainbhearaibh láin-iarnuidhe go luath luaithmhear ionnus nár bhféidir eidirdhealughadh do dhéanamh idir dhuine agus dhuine ann le luaith-líonadh na lasarach amhuil do bhiadh ciorchuill teinne teinntidhe
agus ar tteilgionn an tsaighdiúra san roith agus ar na iompógh suas ar ngairim ainme iosa do thuirling sleamhain sláin-chreachtach
ar bhfágbháil na háite do tharangadh na deamhain é cum tighe aidhbhseach adhmhal mhór ur-lasrach nár bhféidir leis a fhaid ná leithead do mheas ná do mhinfhéuchaint
agus ar mbeith don tsaighdiúir tamall beag uaidh do stad sé le hiomad an teasa trean-bhuirbe le huamhainn agus le truagh-uathbhás
agus adubhradar na deamhain ag siúd na fothraighte do ghéabha tú
madh olc madh maith leat é caithfir dul ann
annsan budh ro chlos dóibh gol agus éighmhe uathbhásacha ón dteagh sin
agus ar ndul aisteach ann dhó do chonnairc radharc ró-ghráineamhuil
úrlár an tighe lán do chlasaibh chraois-leathana choimh-chruinne agus iad comhdluith sin ionnus go madh roigh-dheacair siobhal eatortha
agus gach clais díobh lán do theinne agus do mhiotalaibh éagsamhla dá leaghadh agus dá lán-losga ionus go rabhadar dá mbáthadh agus dá múchadh ionus go raibh iomad do gach cineal ann cuid díobh lán-mhúchta cuid díobh go a maillighibh cuid gus a súilibh cuid gus a mbéaluibh cuid gus a n-ochtaibh cuid gus a muinghealuibh cuid gus a n-imilleannaibh cuid gus a ttairbhfhéithibh agus cuid gus a nglúinibh leath-láimh do dhuine agus leath-chos ó dhuine eile san ccradh-lasair sin dá ttruadh-losgadh iad ag gol agus ag gnáth-gharthadh le méid agus le neamhmheasardhacht na móir-phéine
féuch ar na diabhail caithfir dul san niodhchán úd  agus ar ttabhairt amuis ar a theilgionn is na clasaibh sin do ghoir sé ainnim iosa agus ar cclos ainnim iosa dhóibh do theip sin ortha
agus ar bhfágbháil na háite sin dóibh do thairingeadur é chum sléibhe sliomaidhbhsig
agus do thaisbeánadar dó gach cineal an oiread san ionnus nách raibh toirt ná tabhacht ina bhfeacadar do dhaoine roimhe sin riamh dá bhféuchaint sin agus iad uile nochtaighthe iona suidhe agus a ccosa fillte fútha agus a n-aighthe uile ag feithiomh na h-airde budh thuadh amhuil do bheidís ag iaradh báis le bith eagla
agus ar mbeith don tsaighdiúir ag déanamh machtnaimh agus móir-iongantais don radharc neamh-ghnáthach so adubhairt deamhan ris as dóith leam gurab iongnadh leat créad re bhfuilid an drong úd ag feithiomh leis an móir-eagla úd  muna ngéillir dúine biadh a fhios agad gan mhoill  agus ní maith do ráinig leis an ndeamhan a chómhrádh do chríochnughadh an tan táinig siolla do ghaoith chloich-shneachta attuaidh leár sgriosadh agus léar sgoth-fhuaduigheadh an saighdiúir agus an pobal sin uile a n-abhuinn bhreun bholath mor-gaidhthe ar an ttaobh eile don tsliabh mar a rabhadar ag fághail bháis le fuacht agus le foithin-easba
agus an tan d'éirgidís suas as an uisge oighreata do mhúcaidís na deamhainn dealbh-ghrána a cceann fútha airis
gidheadh an saighdiúir searc-láidir gan dearmad ina chabhar-chongnamh ghnáith ar ngairim ainme iosa fuair é féin a natharach cuain gan díobháil
do'n uaimh lasair-iomarcach agus do'n droichead dian-aidhbhseach chum a ttugadar na deamhain an saighdiúir etc
na deamhain umora neam-shásaighthe le na ndeárnadar d'éagóir agus d'anfhorlan d'imirt ar an saighdiúir sin chríost do tharangar é budh mar a bhfacadh sé lasair uathbhásach láin-bhréun ó raibh agus ó roisin ag éirghe suas as uaimh agus daoine dian-ochtaighthe lán do theinne amhuil spréacha ag éirghe suas agus le luighe na teine ag tuitim síos san uaimh chinnte chéadna
agus ar tteacht láimh ris an uaimh dóibh adúbhradar na deamhain ris an saighdiúir as í an uaimh sárlasarach úd ad chídh  dorus ifrnn agus ag so ár n-aítreabh
agus do bhrígh gur ab dúine do rin tusa seirbhís go so biadh tusa a nár bhfochair go síaruidhe ar an adhbhar gach nduine fhóghnas dhúine ag so an t-árus do gheabhuid
agus má théid tusa aisteach ann aon uair amháin biadh tú caillte idir chorp agus anam gan chríoch gan foircheann
gidheadh má's áil leat tille ar an ndorus dár réirne imtheóchair gan díth gan díothbháil  gidheadh an míleadh mór-aigiontach ar ttabhairt dá aire gach cruadh-chás ó ar fóireadh é roimhe sin le grásaibh dé tug táir agus tarcaisne agus troim-dhiúlta ortha
annsan do theilgeadar na deamhain iad féin agus an saighdiúir toll ar cheann san uaimh sin
agus dá fhad síos do théigheadh an saighdiúir dair leis is a bhfairsinge agus a bhfíor-dhoimhne do théigheadh an uaimh agus a mhéid agus a mhóir-ghéire an phian
agus fuair an oiread sin do chruadháil agus do chomhthuargainn innte gur léig a ndearamad a bhfad ainnim iosa do ghairm
gidheadh le grásaibh dé
ar tteacht chuige féin do chuimhnig agus chomharc-gairim ar ainnim iosa
annsan do thógaibh neart na lasarach suas é agus ar ttuitim láimh ris an uaimh dó do bhí néal agus a neamheolus cá conair a ngéabhadh
gidheadh ar tteacht amach as an uaimh do bhí nuadh neamhaithne dósan d'fhiafruigheadur na deamhain de créad é a chor
adubhradar  ár muintirne riot gur ab é so ifrionn
gidheadh tugsad a n-éitheach
agus isé ár ngnáithene do shíor bréag agus éitheach ionus gibé neach nách meallfamna le fírine go meallfamaois le bréaga é
agus ní hé so ifrionn
gidheadh béaramna go hifrionn tu  is annsan tugsad na deamhain sraoille ar an míleadh meannamnach le búithre agus le buainbhéiceadh go ttángadar chum abhainn leithne láinbhréine ó dheatuighibh agus ó dhrochchumasg ruibhe agus roisin lán do dheamhanaibh dubha domhaisiocha
agus adubhradar leis a fhios do bheith aige gur ab fán abhainn sin do bhí ifrionn
agus do bhí droichead ar an abhuinn ina rabhadar le na bhfaicsin trí neithe doidhéanta agus go háirighthe ró uathbhásach dá lucht taisdil agus tiormghábhála
an chéad nídh díobh do bhí sleamhainn ionnus nár'bh'fhurus agus nár'bh'féidir beag nach d'aon seasamh ná siobhal air
an dara nídh go raibh comh cumhang comh caol comh lag sin os cionn na habhann ionnus gur mór an t-uathbhas agus an eagla féachaint de siós
ní fuláir dhuitsi ar na deamhain gabháil an droichead dian-aidhbhseach so
agus teilgfeamna le gaoithibh gáibhtheacha goimhghéura agus le tóirneacha teinntidhe tréanmhóra san abhainn tú
agus ár muintirne atá san abhuinn sloigfid agus suighfid go h-ifrionn tu
gidheadh as toil linne a shuigheamh agus a shárfhéachuint cionnus shiubhalas tú an droichead
gidheadh má's toil leat fille tar n-ais dár réirne imeóchair slán  gidheadh an saighdiúir sárchalmo sárchuimhneach ar a shlánaightheóir agus ar a ghnáith-choiméád air roimhe sin gach uair bhí 'sna héigionn-chásaibh uathbhásacha do athghairim iosa
agus do ling ar an ndroichead go deagh uirmhisneach agus do shiobhail agus do shárghluais do choiscéimibh comhtruma cos-tapa gan mothughadh sleamhainne ná sárchruadhtainn ina shíor ghabháil le dóthcus daingeann deaghúirmhisneach a ndia
agus ní raibh dá aoirde do thaisteala an droichead do-imtheachta nách a bhfairsinge agus a bhfírimtheact do ghabhadh a thrácht agus a thiriomtharang ionnus gur fhás coimh leathan coimh réig sin go ndéanaidís marcradh nó marcshluadh iomruagadh air
gidheadh na deamhain doighchreidmheaca noch do bhí dá threantharang do shiocadar agus sheargsheasuigheadur ar an ndroichead ag feithiomh tuitioma agus trombharrathuisle an tsaighdiúra shárúirmhisnig
gidheadh na deamhain díothdhóchusacha ag faicsin an mhíleadh mhóraigionntach ag tirimghabháil an droichid doimtheachta do chuadar a bhfolamhain agus a bhfiansgor ag sgreadaig agus ag sgréachghártha le hualfartaigh adhuathmhar san aodhar iomghrána ionus gur mó imeagladar a ngarbhghártha gráineamhla gob-ghonta an saighdiúir síoruirmhisneach ná ar imreadar d'uathbhásaibh agus d'ainphiantaibh air roimhe sin
agus ar na fhaicsin féin slán sabháilte ar ccabhair-ghairim ainm iosa a stiuraightheóir
agus an eascaruid do bhí fán ndroichead ar ttairgsin a ccrúcaoi do chur ann ní dheachadar a bhfeidhim ná bhfóghnamh
annsan ar n-imth eacht slán agus ar sgaradh sábháilte do chonnairc leithead an droichid comh áidhbhseac sin ionnus nár bhféidir leis ceachtar dá dhá thaobh d'fhaicsin na d'fheidhimfhéuchaint
do'n ghlóire fhlathasda agus pharrathas talmhuidhe do taisbeanadh do'n tsaighdiúir agus chómhrádh agus do chóimhfhrital na n-easbog leis
anois umora an saighdiúir dochlaoidhte saor ar na sgaradh agus ar na sgiamhghlanadh ó aindeisibh agus ó bhruid na n-adhbherseóiridhe ndíoghaltach neamhghlan do chonnairc agus do chaoinradhairc roimhe halla árdaidhbhseach deallraightheach deaghdhéanta ar a raibh aon dorus amháin agus é druite lonnraightheach láintaithniomhach láinlíonta do chlochaibh buadh agus bisig agus do phéarlaidhibh nó do gheamaibh glana glé-mhaisiocha
ar tteacht láimh ris a bhfogus leath-mhile do'n tsaighdiúir agus ar n-osgladh an doruis sin táine an oiread sin do bholaithibh buanbheathaighthe agus do uscaibh diainmhisle amhuil do bhiadh an domhan uile dá losga le túís agus le tromthorthaibh ionnus go ndeacaidh a n-éug agus a neamhnídh uaidh gac trombhruith agus gach tréanthuargoinn agus gach annfa agus gach annfhorlan d'ár himeireadh air roimhe sin
agus ar bhfaicsinn an taoibh aistig do'n dorus ní raibh solus san ngréin ina fhochair
táine annsan ionna choinne agus na chomhdháil a procession nó a n-órdúghadh áluinn éagsamhuil an oiread san maile re crosaibh ciarach le bratachaibh biothbhuadhacha agus le géagaibh palm órdha nách faca san saoghal riamh an oiread dar leis féin
do bhí na dhiaig sin dá leanmhuin óg agus aosda agus do gach cinéal agus do gach órd cuid aco amhuil árdeasbog cuid amhuil easbog cuid mar manacaibh agus cuid do gach céim agus do gach órd eagailseamhuil éidighithe innilte 'na n-éadaibh oireamhannacha
agus as amhlaidh do bhí gach nduine do thuath agus do chléir annsna héaduibh ina bhfóghnaidís ar an saoghal
is annsan do ghlacadar an saighdiúir searc-láidir go lúthgháireach láin-mheannamnach agus do rugadar aisteach le ceól agus le hóirfide é nár chlos dó san saoghal a shamhail roimhe sin riamh
ar ccríocnughadh an chéóil sin agus ar sgaoilleadh do'n procession agus ar sgaradh re chéile dóibh do rugadar dias díobh amhuil budh árdeasboig iad leó é
an saighdiúir d'á n-ionnad féin ionna ccomhnuidís dá thaisbeánadh dó míneamhlacht agus tromthoradh na dúthaidhe sin
agus ar ccómhrádh agus ar ccoimhfhriotal leis ar ttúis tugadar glóire do dhia noc tug neart agus cumus dó a ccoinne ainiarsma na péine agus na pianoilithre fuair
annsan umora iar siubhal agus ar sár-aisdear dóibh leis an saighdiúir fá mhághibh mionsgothacha na dúthaidhe sin do chonnairc agus do chianradhairc nídh as mó do neithibh teannáilne taithneamhacha ná dob'fhéidir le teanguinn a sgeólsgaoile ná le peann do phraip-sgríobhadh
do bhí an dúthaidhe chómh solusghlórmhur chómh soillsightheach sin ionnus dar leis féin gur dhorchadus diamhair tehsiomarcach na gréine a meodhan laoi meithiomh shamhradh dá fhéuchaint
ni bhiodh dorchadus oidhche ann do bhrígh go raibh ar na shoillsiugadh go síoruidhe le solus ó fhlaithis dé
agus as amhlaidh do bhí amhuil minfheur mínfhéur ar na imiollóthímpchiollughadh le bláthaibh bith-áile buantorthacha agus le torthaibh taithniomhocha agus le luibheannaibh lán-mhaiseacha noch do bhithbhéodhaig le na mbuanbholathaibh é dá leigthí dhó ionna bhfocair
acht cheana níor bh'fhéidir leis iomal-chríoch na dúithche d'fhaicsin
acht mar tháine aisteach do chonairc an oiread san do dhaoinibh ann dar leis nách raibh duine beó ar an saoghal dá éis agus iad a cceathramhnaibh fá leith agus siobhall aco air a chéile chum mórgháirdeachais meanman aiginne agus inntinne do dhéanamh ag sinnim ceólta guithbhinne agus ag moladh dé do shíor
agus amhuil bhíos deifir idir réalta agus réalta as mur sin do bhíodh eidirdhealbhughadh idir a ngnúisibh glé-mhaiseacha ar aon mhodh amháin amhuil do bheidís ortha san saoghal
cuid aco a n-éaduighibh óir agus cuid eile a n-éaduighibh purpuir agus cuid eile a n-éaduighibh gormghlasa ionnus gur bh'fhéidir leis gach sórt agus gach órd d'aithne ar a n-aibídibh
cuid aco fá choróinibh amhuil righthe cuid eile agus pailm órdha ionna lámhaibh
do fuair an saighdiúir an oiread sin sáimhe agus sádhaileacht ionna radharc agus ionna éisteacht budh dóimheasda an t-iomlán agus gach aon aco ag síor mholaddé go huile agus go haontuightheach
agus gach aon do chíodh an saighdiúir do bhíodh ag moladh dé ar a shon agus ag urghardughadh iona thímpchioll
níor ghoill fuacht ná teas air agus ní raibh annsan acht neithe budh sáimhe agus budh sádhaile ná á chéile
is annsan adubhairt na háirdeasboig leis féuch a dhearbhráithir do chonnairc tú  gach nídh ba mhian leat d'feicsin
pian na bpeacach agus sólás na bhfíoraon
beannuighthe cruithightheóir agus slánaightheóir an iomláin noch tug duit se an aigne fhoirtil fheidhim-láidir léár chlaoidhis do eascaruid
anois as maith linn a fhios do bheith agad cia hiad na háite uathbhásacha agus ciaí an áit shóláis ar ttúis
ag so parrathus talmhuidhe as ar díbreadh adamh ár seanathair tré mhíréir dé do dhéanamh
ar an adhbhar gur ab ar ubhall do thréig a umhalacht do dhia do chaill an radharc so do chídh agus mórán maille ris tré neamhchomhall breithre dé do bhí aige gur thuill a ccailleamhuinn
do chaill sólás inntinne ar an adhbhar an fead do bhí cion agus onóir ag dia air níor thuig agus níor chuimhnig air féin
annsan do cuireadh a ccosamhalacht é le hainmhínntibh éigcialla agus a shliocht dá éis
agus do thárthaig an bás iad tré chailleamhuint na haithne
uch as truadh loighead na humhlacht do rin siad
gidheadh dia uile chomhachtach ó na mhór thrócaire féin do ghaibh truadh don chinne dhaona é
do chuir a mhac féin a ccolluinn daona iosa criost ár dtighearna agus ar slánaightheóir ionus gibé ghlacus a chreidiomh maille re baiste saor ó pheacaidhibh gníomhacha agus sinnsir go ttuilleamaoid teacht don dutaigh so
gidheadh an cochallchlóca ghlacamaoid san mbaisde do bhrígh go sailímíd é an tan pheacadhmaoid le hanntoil na colna as riachtannus dúin an aithrighe chum maithfeachuis d'fhághail innar bpeacadhaibh gníomhacha
an aithrighe dhéaghanach noch do ghnidhmíd a bponc an bháis no beagán roimhe nách críochnuighmíd san saoghal tair éis an bháis as éigionn dúin annsna hionnadaibh pianamhala sin do chonnarc tusa do chríochnugadh ag fulang do réir ár ccionnta a bhfad no a ngeárr aimsire a méid nó a luighead péine do réir mur thuillfeam
agus do ghabhamairne treas na háitibh sin an mhéid atámaoid annso
agus an mhéid do chonnarc tu annsan' ó dhóirsibh ifrinn amach acht go mbiadh glan tiocfaid annso agus biadh sábháilte
agus tigid chugh ain gach laoi cuid aco agus glacamaoid annso iad le gárdachus amhuil do ghlacamar thusa
agus ní bhfuil a fhios ag aon duine dá bhfuil a bpéin cá fad bhíos innte
gidheadh maille re guidhe re déirc agus le haiffrionnaibh do rádh ar á n-anmannaibh do gheibid furtacht agus faoisiomh ó na bpéin nó malairt péine budh aobhdha do thabhairt dóibh go bheith sábháilte dhóibh
agus an uair thigid siad chum na háite suaimhnisi seo ní feas dóibh cá faid biaid ann agus ní féidir linn a fhios do bheith aguinn amhuil congmhuighthear annsan dár bpianadh sin do réir ár ccoire
mar sin biadhmaoid annso do réir mur thuilleamair le ár maith-ghnímharthaibh
féach go bhfuilimid saor ó phéin agus go bhfuilmid ró-shámh suaimhneach
gidheadh ní fiú sin fós dul a naontal nanaomh nó na n-aingeal agus ní feas dúin cá tráth
gidheadh an uair chaithfeamaoid ar n-aimsir do ghéabhamaoid an sólás as mó
bímíd gach lá ag dul a méid agus a luighead ó bheith ag teacht chughain as na háitibh sin do dhaoinibh agus dream eile ag dul uain go flathus dé  ar gcríochnugadh an chómhraidh sin do rugadar na heasboig onóireacha leo é ar sliab mór árd agus adubhradar ris féuchainn suas
créad é a mheas ar dhaith fhlathais dé seoch an áit sin
agus adubhairt sin dá bhfreagra go bhfios damhsa as cosamhuil so re hór ar dearglasa a tteaghlach thinntighe
an nídhsi do chídh tú anois ar siad as é dorus pharrthuis é
annso ghabhuid aisteach an dreain béarthar uainn go fhlathus dé
agus ná bíodh ainbhfios ort óir an feadh do bhíamna annso do bhéaradh dia beatha naomhtha dhúin uair san ló
agus do thoil dé biadh a fhios agad créad an sórt beatha í a na blaise
tabhair dod taire leis sin gur thúirling amhuil lasair theinne ó fhlatheamhnus do chomhfhoilig iomlán na talmhann agus í rannta mar ghaoithibh gréine ag túirling ar cheann gach aon aco agus do chuadh ionnta aisteach agus annsa tsaighdiúir mur chách
agus fuair sé an oiread san taith nimh agus tairbheatha dá chorp ionus nárbh feas dó an beó nó an marbh do bhí agus d'imthig a móiment beag uaire
agso  an biadh le a mbeathuighean dia sinne gach lá
agus an dream théid uainn go flathamhnus bia an biadh so aco go siarruidhe  d'fhanfadh an saighdiúir annsan go toilteannach dá madh dlightheach agus go bhfaghadh an biadh nó an bheatha san
gidheadh' tair éis na nglóirsgéal sin innistear bróinsgéal dó
anois umora a dhearbhráthair  do bhrígh go bhféacaois gach nídh budh mian leat mar áta pianta purgadóra na bpeacach agus suaimhneas soillsightheach na bhfíoraon ní fuláir dhuit tille san cconaire chéadhna tar nais
agus dá ttugair do bheatha as so suas go naomhtha neamhurchóideach ní headh amháin go bhfaghair an bheathasa acht do gheabhair an bheatha shuthainn
gidheadh má's nár léige dia go holc agus go claon dod hanntoil agus do mhianaibh na colla do dhéanar do chonnarc tú féin créad atá fad chomhair
agus bí ag imtheacht slán ar an adhbhar gach uathbhás dár imreadar na deamhain ort ag teacht duit ní baoghal duit ag imtheacht tar n-ais iad óir ní bhfaghaid ionnta féin teacht ad ghoire agus biad eaglach reómhatt  an saighdiúir sáraighthe do chritheaglaidh agus do chaoi trés an aitheasg sin agus diar agus do athchuingeadh ortha léigean dó san áit sin ionna raibh agus gan a chasadh airíst tar ais ar an saoghal dá rádh nár bhféidir leis an ball san d'fhágbháil
ar an adhbhar  atáim lán d'uamhainn agus d'imeagla go ttiocfadh d'ainmhianaibh mo cholla go ndianghainn ní éiginn do thoirmeasgfadh mé fá roichtainn do'n áitsi arís
ní mar iarus tú bhiadh sé ar iad san acht mar as toil leis an tí do rin tusa agus sinne ar an adhbar gur ab aige as féarr atá a fhios créad fhóghnus don uile nídh  mar do chuaidh an saighdiúir síor-chalma tar éis purgadóra go jerusalem agus cionnus do chaith ar chuid eile d'á aimsir etc
an saighdiúir síor-chalma
éoin bríghmhisneach ar nglacadh beannachta na n-easbog do thriall tar n-ais go toilteannach deagh-mheanmnach
agus do thiodhlaiceadar na h-easboig onóireacha tar gheataidhibh glé-mhaisiocha pharrthas amach é agus do dhruideadar an dorus ionna dhiaigh
ar ngluaiseacht do'n tsaighdiúir go cumhach ciamhair tré bheith ag fágbháil an tsóláis shámhghlan shoineanta sin agus tré bheith ag teacht chum dóláis déarmhair an domhain san chonnair chéadhna táinig gus an halla réamhráidhte mar a ndéarnadar na deamhain inghréim ar dtúis air
na deamhain umora do chíodh é ag teacht do theithidís go faitíseach foluaimneach san aeghear d'á uamhainn agus d'á imeagla agus ní fhéadaidís díoghbháil do dhéanamh dó
agus annsan tángadar 'na choinne agus 'na chomhdháil go meanmnach móraigionntach na chúig fhearra déag réamhráidhthe do leasmhúin agus do láintheagaisg é ar ttúis ag tabhairt glóire agus moladh do dhia uilechomhachtach noch tug an aigne árdúirmhisneamhuil agus an ceannus seasmhach cródha cró-dhearbhtha sin dó ria éigionntaibh uathbhásacha ainfhiarmhartach
agus ag buanbhreith buidheachas na mbuadh do rug
anois a dhearbhráthair ionmhuin ar siad atá a fhios aguinne maile ris na huathbháisibh agus ris na huile phiantaibh d'fhuilingis gur chlaois an t-adhbhairseóir agus go bhfuil túglainnighthe go sgiamh-ghlan ód pheacaidhibh
agus anois atá an lá ag éirghe ad dhúthaigh agus éirigh gan mhoill gus an dorus ar an adhbhar príor na heaglaise an tan chríochnuigheas an t-aifrionn agas an procession tiocfadh chum an doruis agus imtheóchaidh tar a ais dá mheas gur cailleadh mar chách thú  is annsan do ghluais an saighdiúir psailmdhiadha chum an doruis
agus an tan d'osgail an príor an dorus do chonnarc an míleadh mórghaisgeamhuil ar an ttaobh aistigh agus do ghlac go honóireach umhal árdghárdach é ag tabhairt buidheachuis do dhia
agus do rug leis do'n eaglais é agus do chongaibh ann é go ceann chúig lá dheag ag trosgadh agus ag urnaighthe agus ag adhmoladh dé
air sin do ghluais an saighdiúir ar nglacadh fíghre na croiche céasda ar a ghlúnaibh do imthig roimhe d'á oilithre féin agus d'á nuaidhleasughadh do'n talamh naomhtha go jerusalem agus go hionnadaibh iomdha eile
agus annsin ar gcríochnughadh agus ar ccoimhlíonadh a oilithre go somhalta d'fhill go rígh sagsan d'ár'bh' ainnim stiabhna d'á raibh sé ag fóghnamh agus ag feidhimsheirbhís roimhe sin
agus do bhrígh a mhuinteardhais do theagaisg dó dul a n-órd eagailse éigin agus chuid eile d'á aimsir do caitheamh a seirbhís agus a bhfóghnamh do rígh na ríogh
tárla fá'n am san go raibh gervasius ab choimhthionól ludensis a bhfochair an rígh
agus ar bhfághail ceada agus cómhaonta o muircheartach mac néill fá rígh ar éirionn an tan san mainnisdir do dhéanamh a n éirinn chuir manach d'á mhuintir d'árab' ainnim gilbert le droing eile gus an rígh chum na h-áite do ghlacadh agus do ghreim-ghabháil uaidh go ndiongnadh mainnisdir ann
agus ar nglacadh gilbert do'n rígh go luthgháireach do ghearán agus do éagchaoin ris an rígh nach raibh teanga na héirionn aige
an ghaoidhilge agus ar na chlos sin do'n rígh adubhairt ris atá agamsa dhuit do thoil d'fhear teangan nó friotail  agus do chuir gairim ar eóin agus d'iarr air dul le gilbert agus fanmhuinn ionna fhochair a néirinn
agus do ghaibh éoin an chuing sin go ró lúthgháireach agus adubhairt go ndiongnadh seirbhís do'n manach go ró-ollamh oireamhnach
agus a rígh agus a thighearna air sé déanasa mur an ccéadhna
tabhair uirim agus onóir do na manachaibh ad rígheacht ar an adhbhar go fírinneach ní fheacadh mise a bparrthus daoine ba onóirighe ughdarásuidhe ná an t-órd so  ansan ar tteacht go h-éirinn dóibh do dealbhuigheadh mainnisdir leó agus do bhádar innte ag seirbhís do dhia dhá bhliadhain go leith
dob é gilbert do ghníodh seirbhís aistig agus eóin amuich ag seirbhís go dlisteanach díreach deighmhéine
agus ar nglacadh aibíde mhanuicc uime do chaith a bheatha go diadha deaghrúin do réir fiaghnuise gilbert réamh-ráidhte
agus an tan do theangmhadh gilbert agus an saighdiúir uaigneach ar deaghuain do bhíodh gilbert ag lorgaireacht agus ag láin-fhiafruighe dhe tuarasgabháil phurgadóra do réir mur do chonairc agus do chomhmhothaigh iad
gidheadh ón uathbhás do chonairc níor bh'fhéidir leis éisteacht tráchta ar phurgadóir gan éighmhe agus gol go hathgharbh géimláidir
agus do thionnsgainn dá innisin agus dá fhaisnéis dá dhearbhcharad fá shéala na secréide na turais réamhráidhte agus gach nídh uathbhásach eile dá bhfacaidh agus dár mhothaig gurab le na shúilibh corpardha do chonnairc iad
agus maille re himpidhe agus le díthchioll an mhanaicc seo do tharaing sé an saighdiúir chum a sgríobhtha agus do ghlac teist easboig onóraicc agus dá fhear déag do dhaoinibh eaglaise an oilean noch tug do ghrádh an chirt teist fhírinneach uatha do neartughadh le fírinne an sgéal so
foillsighthe agus dearbhaighthe iomdha an sgéal do bheith fírinneach
an sgéal réamh-ráidhte so as é henricus salteriensis innis é agus go fírinneach d'innis agus d'fhaisnéis an gilbert réamhráidhte go ró-mhinic dom láthair féin é do réir mur do innis an saighdiúir eoin dosan é
agas tárla fá'n am sin do láithir duine adubhairt go raibh contabhairt ar an nídh sin
d'freagair gilbert agus adubhairt adeirid daoine ar sé an tan do rugadh an saighdiúir do'n halla gur fuaduigheadh é a n-egstasis nó a néal dearmaid agus gurab maile re spriod do chonairc gach a ttárla do
agus adubhairt an saighdiúir go dearbhtha gur ab le na shúilibh corpardha agus le na chéadfadhaibh corpardha do chonairc iad agus do mhothaig iad mur an ccéadhna gan ceist gan chontabhairt
agus do bhí mise féin a mainisteir ar gilbert agus do chonnarc féin agus mórán do dhaoinibh eile nídh nách éagcosamhuil ris an nídh seo
manach do bhí san mainnisdir sin ag a raibh beatha ró-naomhtha ainglidhe
agus do bhí an diabhal coimh miosgaisioch sin do tré naomhthacht a bheatha agus tré a neamhurcóidighe do dhuine go rug leis é as a leaba agus gur chongaibh é trí lá agus trí oidhche gan fios ag na bráithribh cá raibh an feadh sin
agus an treas lá fuaireadar in a leaba é beó-loitighthe beag nách marbh
agus d 'innis damh féin go bhfacadh iomad pian agus peannuide
agus do mhair sé chúig bhliaghna déag na dhiaigh sin
agus níor bh'fhéidir a chneadha do leigheas ná do láintiormughadh agus d'fhanadar go bás úr-osgailte agus do bhíod faid mheoir a ndoimhneas coda aco
agus an tan do chíodh an manach so an t-aos óg ag gáire go hainmheasardha nó ag déanamh baoise nó baothchómhrádh adeireadh sé go déarmhar doilghiosach uch dá mbiadh a fhios aguibh an cruadhchás an cruadháil agus an cúntas chaithfidh sibh do thabhairt ann bhur ndíomhaoineas agus ann bhur ndíthchéille do mhallartóchadh sibh bhur míbhéasa
do chonnarc féin ar gilbert cneadha agus créachta cróilinnteacha an mhanaicc seo agus do ghlacas iad go meinnic leam lámhaibh agus mé dhá chur a dtalamh tair éis a bháis  ag sin teist agus teannfhiaghainse gilbert go roich sin
mise féin henricus salteriensis an t-ughdar tair éis a ndubhramair do chuir an cheist seo chum dá aba éirionnach mar bhárr deimhnighthe agus dearbhtha damh féin
agus adubhairt duine aco gur bhfíor an t-iomlán de agus adubhairt liom mórán dá ndeaca aisteach san uaimh réamh-ráidhte nác tángadar amach tar n-ais riamh
agus go nuadh anois do loirgíos ar easbog onórach do bhí 'na bhráthair fhogus do'n treas phátríarc do ba chompánach comhaimsire do st
malchias dárbh' ainnim flaithrighe noch gurab inna easbogóideacht atá an uaimh
agus ar mbeith dá dhearbhfhiafuighe agus dá dhianloirgiriocht air adubhairt liom go deimhin a dhearbhráthair ní bhfuil contabhairt gur fíor é agus as am easbogóidheacht féin atá an uaimh
agus cailltior mórán san phurgadóir sin
agus gibé aco thig tar a nais ó iomad na bpian agus ó bhal-mhéad an uathbháis fhuiligid le fannlaige agus le h-anbhfainne laetheamhuil bíd ag sámh agus ag seirglighe
gidheadh biadh san do shólás aco má fhanuid glan ó pheacadh as sin suas go bás nác faighid ní as mó do phurgadóireacht tair éis a mbáis a ndiaigh an tsaoghailsi
an sgéal so éóin onóraicc an feadh as ughdar dó etc
henricus salteriensis do tharrangamar as sean-leabhar láimhsgríobhtha do bhí ag st
victor zansiensis ina raibh a thrí n-áitibh tarraingthe agus ana bhfuil anois a ndá áit agus an feadh as ughdar dó matheus saltensis as a oibriochaibh féin do thairingeamar é
agus dá ttangmhadh gur ab mó do chreidfiodh duine le hagla nó le fanntais nó le diadhacht 'ná le deighchreidiomh nó go madh mian leis cur na choine féacha sé go fírineach friach namhach na hatharacha naomhtha
greagóir beannuighthe biothbhuadhach béadá uasal onórach nó dionisius carlusianus agus léaghadh go deaghradharcach géur a sgéala iomdha agus a ttaisbeánadh tarbhacha iongantacha nách éagsamhuil agus nách faighdís ionnta féin a séuna ná a sáirdhiúltadh
do'n aimsior agus do chúis na purgadóra agus do'n nídh piantar ann etc
anois umora cum críochnaighthe an tráchta so na purgadóra ní foláir dhúin labhairt ar aimsior agus ar chúis na purgadóra chum sásaighthe do'n droing bhíos ag cur a naghaidh
tabhair do t'aire d'á bhrígh sin gur ab iad na daoine bhíos beó ina ccorpaibh colluighe do gheibh an phurgadóir seo agus nach iad na daoine d'éis bháis ionnus go bhfuil deifir mhór idir an bpurgadóir seo an bheatha phribhléidig agus an phurgadóir choitcheann bhíos tar éis an bháis chinnte pangamhuil agus go bhfuil an chéad phurgadóir neamhaithrigheach agus an phurgadóir eile aithrigheach agus tair éis an bháis bí purgadóir aithrigheach agus neamhaithrigheach ann do réir na háite agus na haimsire agus na ccionnta
ag sin críoch an tráchta so ar phurgadóir pháttruicc ar na tharrang ar ttúis a ngaodhailge as frainncis leis an athair tomás wellsingham sagart éirionnach do fríoth leis a mbeatha naomh éirionnach agus do chaith féin a bheatha agus a aimsir go críostamhuil caitiolca gur fhulang martra ar son a chreidimh agus ar na aithsgríobhadh le taghag o raghallaigh anno domni 1727 november the 20th agus ar na threassgríobhadh le diarmuid o mulchaoinne anno domni 1769 august the 9th chum úsáide aindréis mac mathghamhna
mur fuaireas sirim guibhe an léighthéora ar anmuinn mo mharbh o  etc
fuaireas an dán so leanas san r
i láimhscríbhinn 23 m46
the pilgrimage of lough derg according to the psalter of cashel
do réir psaltrach chaisil turas locha deirge
{c fil
} a dhuine théid go loch dearg ná coimhnigh fuath fodhla ná fearg taisge na rainnsi mar ualach lóin leigheas réidh gach annródha
paidir avé agus cré air do glúinibh don gcéidréim ag an altóir mhór iar tteacht tar tuinn go dún phaidric mhic calpuirn
ar do ghlúinibh is deimhin liom mar ndéantear iodhbairt an aiffrinn trí paidre trí avé is cré a nonóir an tí is geal gné
a nonóir an pháis fuair an rí do sheacht ndeichneamhair an treas ní le gach deichneamhair cuir paidir thort go ndéanair suas an uimhir cheart
seacht leapthachadh píanta gan bhréig tá bhfhothair phádruic san oiléan dualgas gach leaptha sa hurnuighe béoil o leabuigh bhreinin go haibheog
trí phaidre don taobh amuigh fá gach leabuigh phíanta trí avé mar aon is cré do réir ráidhte na naomhchléir
ireadsin oile agus ní gó air do ghlúinibh faoi annródha a ndorus gach leabtha dá bhfuil ann do réir riaghail an tailghion
iread oile don taobh astoigh sul do rachfum air ar nglúine trí huaire ag dul hart air leacaibh loma táirnocht
trí phaidre trí avé is cré ar lár gach leaptha is gnáthghéar ar do ghlúinibh is coimhin linn ní bhfuil an ainbhfhios oruinn
is mithid damhsa triall tar tuinn go leaca dubh an táilghion mar bhfuil cosáin ghéara chrúaidhe lán do staide fuil ruaidhe
cúig paidreacha cúig avé is cré a ttimchioll na leaca láinghéir trí huaire go n-iomad cloch san linn lé cosa lomnocht
cúig paidreaca cúig avé is cre dualgas gach leaptha láinghéir ar do glúinibh air an leic go lí gabh eolus uaim a chriostuighe
gluaismíd go leac na mbonn i nair bhfághair furtacht an tannbhfann paidir avé agus cré go cóir a sé a deirthior na honóir
ón leic sin gluaistior linn go haltóir mhóir an tailghion aon paidir avé is cré air dó ghlúinibh gan leithsgéal
gluaisiom as sin asteach go dún ghlanta na bpeacach abramaoid air psaltuir ann ar ar nglúinibh ag an naifrionn
ocht ttrátha déag ar ttéarma an air dhicoda agus comhrann uair gach lá bu mhór air ngráinn air aon chuid uisge agus aráin
a ndeire oidhche goirthior inn ré clogchléirigh an aifrinn air bhfritheoladh bás is guidhe le teaghallach phadruig ainghlighe
ceithre húaire fidhchiod gan tsuan a gcaircair chomhghan chaolchruaidh gan air do chomas teacht as go tric as uaimh ghluasaidh phadruic
crích ar tturas do nithear linn re trí tonna don loch shinonn go ttigmíd slán dair ndún gan fhuath gan fhormad gan mhírún
amhráin na midhe
cuid a haon
amhráin uilliam uí mhaoil chiaráin alias uilliam mhic giolla chiaráin alias uilliam uí chiaráin
cathair dhroichead áth'
bhéara mé an chuairt go baile an chuain seal dá fhéachaint i bhfarradh na mbuachaill ba suairce 's ba féile beir beannacht 's beir buaidh gé gur truagh bocht 'na ndéidh mé ciab'é neach a bhfuil a bhfuath leis go raibh cuaisne ag an éag air
seinntear go luath ar gach nuastriongán 'théadaibh 's gur binne nó na cuacha 's nó fuaim loin is smaolaigh acht feasta rachaidh 'dtuairisg thríd chuantaí na héireann 's béidh greann ag mná uaisle a bheith 'luaidrean mo bhéarsaí
ii
ag cathair dhroichead áth' gheobhainn fáilte ó na céadtaibh níorbh'eagal damh gábhadh nó galra ar bith éagcaoin gheobhainn féasta gheobhainn fáilte seal ráithe idir ghaodhalaibh agus fíontaí na spáinne ins na tábhairní is daoire ann gheobhainn siamsa de'n gcláirsigh bhí tráth ag orphéas nó de'n tiomna a d'fhág sé thríd dháimh aige theséas ' siúd an pléisiúr gan ádhbhail is a lámh ar na téada is na cléirce dá sásamh le frása a mhéara
iii
dá mbéinnse i dtoigh jarom croidhe fearamhail breagh fialmhar níorbh'fhéidir liom dealughadh go sgarfadh mo chiall uaim gheobhainn ól 's gheobhainn aiteas ó'n mhacnaidh 's binnbhriathardha ann is bhéarfainn ar m'fhallaing nár sheachtmhain liom bliadhain ann gheobhainn beóir 's uisge-beatha dhá sgabadh gan iarraidh agus ceoltaí breagh frasach 'na gceathaí le siansa 'sé 's dóigh liom dá gcasfaidhe mé ag an ngasraí gan íotacht gur bheo mé seal tamaill gé gur meaithte 'na ndéidh mé
iv
samhail dhroichead áth' níl le fagháil ins na réaguin ó ghaillimh go cáirlinn 's go hárdán bhinn' éadair tá'n mhuir 's tá 'n tráigh ann is fíor-áille le féachaint thig luing bairc is bádaí ó'n spáinn is ó'n ngréig ann níl rum saic nó march beer 'sní áirmhim ginébhe nó'n biotaille is láidre faoi rásaí na gréine nachar chinnte le fagháil ag toigh bheárnaidh uí raghallaigh is cuirim cúig milliúin sláinte le n-a cháirde 's le n-a chéile
tá dhá dhochtúir dhiadha d'fhíor-smior na ngaedheal ann de'n tsinnsear ó chianaibh do ghéagain mhilésius
is binn-bhlasta a mbriathra ar an riaghaltacht dá léigheamh ag síor-chuimhniughadh gach riaghail da'r fhág dia ag síol éabha níl imnidhe nó fiabhrán ariamh dá raibh ar aoineach do lionndubh nó triamhain nó cianfaidh na gcéadfaidh nach cinnte gur fialmhar ó'n dís úd a léigheasadh 's gur soillse iad mar na réalta nó an ghrian 'sí ag éirghe
vi
is amuigh i ndroichead áth' le n-a n-áireamh le chéile tá fear féile fear fáilte fear cráibhtheach fear céille níl comórtas le fagháil ortha 'náit ar bith i néirinn 's go bhfuil a réim i n-uile-chás aca idir alderman 's méire le héifeacht a dtáinte 'breith bairr ar gach saidhbhreas le h-oidhreacht ar árdaibh agus áltain faoi shréadaibh tá'n t-ór buidhe in a lámha 'na mháma is rath dé ann acht ólfamuid a sláinte 's go trásta béidh réidh leo
agallamh idir liam agus an buidéal
an buidéal
a bhráthair cionnus tá tú
is olc liom do ghleo ós sé'n bás a bhí i ndán duit nuair a stad tú dom' ól fuair tú táinte 'gus sláinte in m'aice-se go leor is chan luime lámh ar bith a tharlaidh dhuit mise chur as cóibh
uilliam
chan luime lámh nó atharrach chuirfeadh eadar mé 's tú choidhch dhéanfainn dáimh agus páirt leat nach ndéanfainn le mo mhnaoi acht na saighde bhí gach lá a' dul i n-aice le mo chroidhe is cách dá rádh liom gan amhras gur tusa bhí dom' chlaoidh
an buidéal
nach iomdha ráfladh rinnidh máirtin 's nach fada tá sé beo
is liacht cárta lom láidir díom a chuir sé in a sgóig bhéadh a shála 'dul i gclábair a dh'easbhaidh na mbróg is b'fhearr a shláinte nó a lán nach mblaisfeadh dhíom ao' ndeor
uilliam
dubhairt a' sagart liom gan d'fheiscint agus tóigbheáil díot nó go lagóchadh mo mheisneach go mór 'gus mo bhrigh
breith sgaramhaint a thabhairt eadrainn ba é sin crádh mo chroidhe 's mar chéile leabtha go dtógfainn thú thar mhná deas na midhe
an buidéal
más é an sagart in a theagasg a d'fhuaraigh liom do pháirt is gur mó a mheas orm nó'r an easbog acht tráth bhéadh sé in a láthair béidh sgilling de luach aifrinn tar éis do bháis dá chaitheamh faoi n-a chosa agus do chúl-sa le lár
mairgne uilliam 'aoil chiaráin
bíonn sise sighle i gcorraidhe a choidhch' liom mar nach ndéanaim dí gníomh nó fóghnamh mar nach gcuirim-se síol coirce nó líon di meacainí buidhe nó pónar an measann sibh a dhaoine nach mise tá críonna nach mbrisim mo chroidhe le foghnamh 's liacht ógánach saoitheamhail a bheirfeadh relief damh a' teacht na féil' michil sa' bhfoghmhar
dá mbeirfinn-se beo 'gus sealbhán bó a bheith agam nó scór de chaoirigh seisreach nó dhó de chaiple breagh óg a bheith agam ar nós an tsaothraigh mo charáiste órnach 'bheith romham sa' ród 's mo chulaith mhaith dhóigheamhail éadaigh an measann sibh a chomharsain go mbéadh orm brón corr starrógaidh dh'ól le pléisiúr
iii
go dtaraidh mé an t-am a dtiocfaidh siad anall an ghasraidh chuaidh anonn thar bóchna dá dtagadh siad anall i gcóip is i gcampaidh cha bhéinn do mo thiomsughadh i gcóirnéal thógfainn mo cheann 's bhéadh meas ar mo chainnt 's cha chuirfidhe neamh-shuim in mo ghlórthaibh d'ólfainn-se dram agus buidéal de'n rum le fear ó chluain a' ghaill nó bail' óirthear
iv
nuair a luighim-se síos ar mo leabaidh 'san oidhch' aon chodladh chan fhuighim nó cómhnuidhe acht bím ag guidhe na n-abstal 's na naomh 's ag cur impighe ar righ na glóire gan dolaidh nó díth bheith ar leanbh nó ar mhnaoi dá gcómhnuigheann ar thaobh bhail' óirthear acht an t-earradh bheith daor go ndéanfamuis an cíos 's ón madam go bhfuighfidhe devotion
uilliam 'aol chiaráin agus a bhean síghle
uilliam
tuig-se a shighle sul fá bhfuair tú i ndlighe mé is i gceangal fíor-cheart na cléire ba sleamhain slíocaidh mo locaí cíortha 'snach bhfuair mé dí-mheas na maighdean
cha bhíonn na righte i n-arc go síorraidhe is níl folc 'á déine nach laghduigheann is má fuair mé claoidhteacht le congnamh chríosta is gearr arís nó go n-éirighead
sighle
níl díoghbháil eolais ar aon de'n gcomharsain nach bhfuil tú seolta ar na bréagaibh is tráth bhí tu i d'óigfhear 'á bhfuightheá cóir air go gcuirfeá clodh ceart ar mhaighdin
deir go leor liom go dtug tú órtha dhamh a bhain mo mheabhair 's mo chiall díom nó nach mbéinnse pósta ag do léitheid stróinse dá mbéinn gan chóta gan léinidh
uilliam
ó chuaidh sé 'un cáinte bíodh luach na sgáinnéir gur buan mo cháirde-se 'gcomhnuidhe ní luaidhim le ráitidh ó bhuachaill státamhail mo ghabhail gan táinte 'dtús m'óige
má's de'n áille bheith ramhar másach agus oiread teampaill de thóin ort níor theastuigh ás de nach bhfuil in do dháil-se agus oiread máma de'n tsróin ort
sighle
dá mbéitheá 'dtuamba a ghaotha ghruama níor dhual m'intinn bheith buaidheartha tráth bhíonn tú 'dursan go mbíonn tú 'cursan
mar a bhéadh corr ar thaobh sléibhe
ó rí tá cuimseach cia bhéadh ag cainnt leat 's gur éirigh rinn-gheal ar d'fhéasóig 's gurbhé mian gach compáin bheith 'na shuidhe mo thimcheall dá mbéinn 'mo bhaintreabhaigh ghléasta
uilliam
léigh mé as m'almanac gur b'olc na h-aithearraigh 's nach mbíonn sé ádhmhar le déanamh go ndeir na páistí liom gur b'olc a' cháilidheacht duit bheith guidhe bás do do chéile
dá mbéadh sé 'ndán duit mo chur i gclárthaí sé'n réad abfheárr leat a dhéanamh a bheith 'gol sa' gártha sa' greadadh lámha 's a' fliuchadh do bhán-rosg led' mhéara
sighle
ó rí na ngrása nach claoidhte an cás é do chailín sásta nó súgach a mbíodh bróg' árda uirthi caife lása péire lámhainidh is húda a fuair cliú na sráide as feabhas a lámha 'sé fhágas anois mé go dubhchroidheach bheith i gceangal fáinne ag fear bhuige báine is í coctha i n-áirde ar a chúla
uilliam
dá mbéitheá críonna sé ghuidhfeá críosta mo leigean saor dona páistí cha chreidfeá bíodán ó shean-mhná díomhan's nach n-iarrfá aoibhneas acht grádam
dar m'fhírinne dá mbéitheá sínte go bhfuighinn-se caoimhtheach do d'áthrach nach dtiubharadh dí-mheas do mhéad mo ghaothsan acht shínfeadh síos liom go fáisgthe
ceol
do chum uilliam 'aol chiaráin tráth chuaidh a bhean sighle go cúig' uladh a cheannacht barraigh
is fada bhreathnuigh mé ós íseal go raibh sighle dá mheabhradh a' síor-bhailiughadh gach pighinn bheag dá ndéanadh sí ar abhras ar ndúil d'éalodh léith as a' tír seo thart síos ar a heolas go mbéadh sí malairteach 'sa suirghe mar bhéadh brídeóg bheag óg ann
ii
rinnidh bean phartholánus áthrach thríd shúgradh is d'imthigh a bhean ó ghearóid iarla seal bliadhna le lúircín is iomdha mná na gciabh-fholt ghlacadh iasacht faoi'n tsúisín 's gur b'é a nós go héag gan fear tréanmhar a dhiúltadh
iii
chualaidh mé dá léigheamh gur éaluigh a bhean ó dháibhi is arís ó righ na féinne gur éaluigh sí gráinne dh'imthigh helen le n-a sgéimh agus déirdre le n-a háille 's goidé'n fáth dhúinn 'bheith 'dréim leo
acht béid ag an bhfear is áil leo
iv
goidé'n fáth dhúinn a bheith éadmhar 's gur do bhéasa ban i gcómhnuidhe
ar bhainríoghain gur léigh mise a thréig a fear pósta
is cáil mhór de n-a dtréartha chan ar shaidhbhreas a bhíonn a dtórtadh acht má's d'fhear mála a dtugaid spéis béid ag éalodh sa ród leis
nach síleann sibhse a dhaoine nach iongnadh mé bheith brónach 's gur éaluigh sí sighle uaim síos ins na cóigidh nuair a chonnaic sí mé lag claoidhte 's gur éirigh mé prómhaidhe 'sé b'fhearr léith mo ghaoltaí bheith 'cruinniughadh mo thórraidh
ó raghallaigh bhaile mhíleis
is in árdmulchan ós cionn bóinne atá 'n t-seod a bhfuil mo mhian innti is i dtoigh colláin bhíos mé i gcómhnuidhe gé go brónach 'na diaidh mé
gan ghéilleadh do na h-órdaibh 's gur pósadh le mnaoi mé d'aimhdheóin sighle bhuailfinn na bóithre dá mbéadh mo stóirín beag brighid liom
ii
'siad buachaillí na bóinne shiubhaileadh an bóthar ar gach taoibh dhíom acht níl suim acu in mo ghlórthaibh nó in mo chéoltaibh beaga díomhain mo chéad slán le baile óirthear 's do na h-óganaighibh bhreagha chroidheamhla 'siad a bhéarfadh deoch le h-ól damh 's níor spórt leo mé bheith i bpríosan
iii
a éin bhig atá éadtrom ná géill do shléibhtibh nó do mhíonlaibh nó do ruaimh-ghaoith 'na ngéagain bhíos i d'éadan go h-aoibhinn go mbéarfadh tú mo sgéala uaim go h-éadtrom cois íseal fá dhéin bheartamoin na féile agus uí raghallaigh bhaile mhíleis
iv
mo chleamhnas dá ndéantaoi le ingin ríogh na gréige acht m'annsacht cois íseal is ag brighidín a bhéadh sé níorbh'fhada liom tógbháil cíosa ar thaltaibh aoibhne glana aerach' nó ag ól sláinte mo bhrighid bheag le fíor-uisge an t-sléibhe
dá mbéadh fhios ag mo cháirdibh go bhfuilim sparrtha gan chaoineas ba ghearr go bhfághainn tárthail le seinnim chláirsighe agus aoibhneas thiocfadh ó raghallaigh gan spás chugam is a lán de chlannaibh mhílidh is ní dhúntaidhe mise i gclárthaibh ar ghráin na gcoigcríochach
céad slán do na fearaibh óga bhíodh go croidheamhail againn tamall is iad a ghabh spéis in mo ghlórthaibh agus in gach ceol beag eile 'gcanainn 's iad d'fhág m'intinn brónach in aimsir féile agus faoi shamhain ag dul i gcéin uainn ins na cóigidh i dtús an fhóghmhair linn sgaramhaint
ii
chan fhuil mo spéis ins a dhul 'un sráide níl mo cháirde ann acht go hannamh níl mo spéis i seinm chláirsighe cumadh dántaí nó ealadhan níl mo spéis i ngreann nó gáire le bliadhain go cáisg seo chuaidh thorainn is ná raibh an séan ar an neach ar thárlaidh mise fhágbhail faoi sgannal
iii
chan fhuil tnú agam le lucht a' tsaidhbhris  deir a' chléir liom nach bhfuil gar ann chan fhuil tnú agam le fíon nó féasta acht a theacht mar bhéadh mo mhacasamhail 'sé d'fhág dubhchroidheach ó
mo chéadfaidh dá mbíodh seort ar a' tsaoghal gar ann 'snach bhfuil triúr ar thalamh éireann ar truagh leo mo léan-sa nó mo leathtrom
iv
cha n-éagnóchainn a dh'easbhaidh maoin' dá mbíodh na daoine mar ba mhaith liom mar a d'fhág siad mé in mo dhíorfa agus in mo aon-fhear bocht gan charaid tá'n ársaidheacht i ndéis mo chríonadh agus a' saoghal i ndéis mo chaitheamh 's a rí na ngrása cia ghabhas gaol liom an uair is mithid mo chur i dtalamh
'siúd an nós a bhí meneláus nuair a d'éaluigh a bháiríoghan le páris 'siúd an nós mar a bhí príamus nuair a sgriosadh a chathair 's a chlann mhaith 'siúd an nós a mbím-sa a cháirde nuair a bhíos gach pártaidh déanamh 'ngearain mar a bhéadh éan beag i n-áilt ar fágbhail 's mo cheann i n-áirde measg na bhfearaibh
séamus agus bárdan
goidé an t-iongnadh mé a bheith claoidhte 's nach maireann beo díom acht mo sgáile
agus ó stad sighle agus larcaigh díom-sa gur tharraing dís ar a láimh mé
bheirfinn an bíobla go mb'fearr damh adhlaicthe nó a bheith 'dréim leo mar tá mé 's go gcaithfead cíos a thabhairt do shéamus agus luach na dighe do bhárdan
ii
nár mhór a baois dá dtiubhrainn cíos dó 's nach dtáinig saoire na cásga
's gur fada ó bhí sé mar acht sa' tír seo i n-aimsir ríoghtha na bpágan ó cuireadh díobairt ar bhreasal bóidhíobhadh dá ngéilleadh draoithe 'gus bárdaí 's go n-abair daoine gur beirt dá mhaorthaibh tá ar aiste shéamuis is bhárdan
iii
siúd gach aon-duine ag teagradh sgéala mise 's mo phéire laoch láidir mar osgar éachtach nó conall tréitheach ag leagan an té dogheibhidís fálta
níl gar do chladhaire bó nó caora cearc nó éan iarraidh láimh leo nach siúd ag séamus i ngeall an fhéaraigh muna mbéid i ngéibhionn ag bárdan
iv
mo chreach an léan a bheith 'teacht 'na sléibhte 's mé meathta cladhartha bocht 'mo ársaidh 's arís 'na dhiaidh sin gur claon mo chéadfaidh le maorthaibh éagcóireach fásaigh
acht dá maireadh ó raghallaigh an taobh so d'éirinn cha bhéadh na sgéala mar tá siad bhéadh cíos dá éileamh go claon ag séamus agus meamram péine ag bhárdan
cha mhó an ghráin do thuill partholánus an tráth do bhásuigh sé a ghaoltaí 's gur stiúir sé a bharca anoir ar sáile go cuantaibh ealga na héireann do shaoil sé an tráth sin nachar bhaoghal dó gábhadh is nach raibh an t-árd-rí dá fhéachaint is gaolmhar do cháilideacht an dís fá dtráchtaim séamus agus bárdan i n-aoinfheacht
vi
a rí na gcréachta a shaor síol éabha ós tú a léigheasas gach galar bheir teas na gréine meas ar ghéagaibh gort agus féaraigh fásaigh nach tuatamhail an sméideadh ghnidh daoine claona eadar mise séamus 'gus bárdan agus gibé neach dá mbféidir a bhreith san éagcóir go rabh mac dé dóibh mar a náimhde
faoisdín uilliam 'aoil chiaráin
is meanmnach súgach lúthmhar cliste do dhiúrnóchainn fuisgidh in mo sgóig b'aite liom dúsgadh rúsgadh meisge a' síor-thabhairt mo chiste do mhnaoi an óil d'imeórainn cluain is lúb go cliste charnóchainn siollaí bréag go leor is má mheasann sibh féin nach tréas nó coir sin gheobhaidh sibh tuilleadh de'n sgéal go fóill
ii
siúd mo mhian 'san réim do chleacht mé ar feadh an seal do bhí mé óg bheith 'naice na dighe 's a choidhch dá bhlas 's ag imirt mo startha le mnaoi an óil na gloiní bheith líonta 's ag síor-dhul thart le taobh an chaisg is mé i bpóit ar maidin arís ag glaodhach 's ag sgairtigh amach 's gan faic a dhíol de'n scór
iii
bheirinn an ruaig sin suas fá ghaillimh in aimsir fheara a bhéith ar phráidhinn ar mo philleadh anuas cha bhéinn gan mharc'acht ghoidinn gearran liom le fáin b'olc a' fear-toighe mé a' saothradh aráin ní fearr nó chumfainn bréag is gráin is má mheasann sibh a chléir go bhfuil mé saor ó pheacadh leanfad m'ealadhain beag féin go sáimh
iv
b'aite liom maighdean spéiseamhail thapaidh an bhéil-bhinn bhlasta ar shiansán cheoil b'aite liom féin a bheith dhá mealladh le sír-gheallamhaint chlaon nár chóir ní chreidinn ó'n gcléir gur éifeacht peacaidh mná na bhfear dá bhfághainn uatha póg acht feasta faraor tá mé claoidhte caithte 's is mithid damh stad agus leigean dóibh
crota an ghárrdhaigh fagháil nó foirsiughadh cha dearn mé aon chor de riamh fá aoibh ba bheag orm crábha tráth nó paidreacha in aimsir troisgthe is mó ghnidhinn craos
níor theib mé mo lámh i gcás ó dhosgaidh thógainn troid agus dheanainn bruighinn d'imeórainn cardaí cháininn sgolainn  siúd agaibh m'obair ó thús mo shaoghail
10
aithrighe liam
a mhaighdean bheannuighthe le'r cheannughadh síol ádhaimh agus éabh' le'r chuireadh na tortha tapaidh' ó fhlaitheas ar bhlath do ghéag a charaid na bpeacach gé gur spadanta me lán de'n tréas cuir impidhe ar do dhalta mo chasadh go párrthas dé
ii
is ag do árus breagh a chríost tá'n uile aoibhneas mo chrádh gan me thuas 'san am a bhfágaim an saoghal a bheith faoi dhídion i sgáth do chuain 'athair shíorruidhe bheir dídion do gach taise a bhíos truagh 's a charaid íosa ná díbir-sa an gealtán seo uait
iii
a rí na ngrásta le'r sáitheadh an tsleagh nimhe in do thaoibh do do dheóin gan amhras ag sábhail na bpeacach ó phéin nach truagh in do láthair mé agus cáin-chíos na colna gan díol 's gurbh é briseadh d'aitheanta mo shámhas i rabhairt mo shaoghail
iv
's iomdha lá breagh fada deallrach chaith mé i dtús mo shaoghail agus ba bheag mo chás an t-am sin ag moladh mhic dé acht ag sásamh na trí náimhde le creideamh cam claon 's ar ucht do mháthara a rí na ngrásta ná fulaing mé i bpéin
is anois ó tharlaidh damh mo lán-sheal a chathadh ar an tsaoghal 's nach ndearna mise sár-ghníomh ar aiste na naomh a rí le'r báthadh sluagh pháro is thug talamh do mhaois go dtugaidh tú párdun 'measg gárda n-aingeal damh saor
vi
tá máthair íosa lán 'dísleacht searc is mór-spéis agus an t-uan síorruidhe bhí dia h-aoine ar chrann na croich' céasta dá raibh a rígh-fhuil ghá spíonadh ag na deamhain gan tréas 's gur tú fhéin a chríost an doctúir naomhtha a dhéanamh míle anam a léigheas
11
ar an mbás
dá mbéinnse féin chómh láidir tréan 'sgo mbéinn ar an éag 'mo mhaighistir dar láimh uí néill níl áit ar a' tsaoghal go bráth nach mbéinn dá dhíbirt a liacht sár-mhac séimh do láimh na ngaedheal a d'fhág sé i gcréafóig sínte charbh'fhearr liom féasta nó a chnámha 'réabadh i gcás dá mhéad mo chíocras
ii
dá gcasfaidhe liom an bás ar thulaigh nó'r thráigh ó's mise tá láidir cródhamhail sé mheasaim nachar cháin damh a choingbheáil ar láimh gan bharantus bán gan órdughadh
gaduidhe na srán nach bhfuil neach do shíol ádhaimh nach dtug seisean ádhbhar bróin dó go bhfághaidh sé bás gan sagart gan bhráthair gan phaidir gan tráth gan urnaighe
iii
dá bhfuighinn bog-lán mo dhoirn do bhata maith coill bheith ceangailte go cinnte ar m'éirmín 's dá gcasadh an bás liom ba ghearr an mhoill go smalcfainn é thall ar an éadan
easnacha a chuim go bhfágfainnse tinn ó's eisean dobhearfadh feidhm ar liaigh dhúinn 'sé adeir cách liom dá mbrisfinn a chionn gur ab eisean a thuill an méid sin
iv
deir siad liom daoine nach bhfuilim-sa críonna is creidim gur fíor an sgéal é 's mo lámh i gcraos a mhadaidh dá mbíodh gur ab é a tharraing go mín ba réidhe dá gcluinfeadh an bás cogar a ndéanaim dá dhaoradh ó's bodach róbhríobach le gaedheil é ór an tsaoghail ní ghlacfadh sé mar bhríb go sparrfadh sé síos i gcré mé
12
raghailleach átha cárnn
'sé monuar nach bhfuilim tréitheach ar nós na n-ollamh gaedhealach 's ní bhéinn gan bhiadh gan éadach ar an ngléas so mar táim sheinnfinn stair ar théadaibh is chumfainn sgabhta bhéarsaí is chaithfinn seal go haereach ag raghailleach átha cárnn
an géagan de'n bhfinne le'r bh'é 's cuibhe 'bheith 'réidheadh lucht dáin bhfuil suairceas is binneas in gach siolla ó n-a bhéal bhinn sáimh
goidé'n fáth do'n midhe 'bheith 'dréim leis 's gur bharraigh sé ar a dtréarthaibh an sgáinne phronnadh saidhbhreas le féile as a láimh 'bhfuil grádh 'gus gean na cléire aige grádh agus gean na héigse grádh agus gean gach maighdean dá fhéachaint ar sráid
ii
dá bhfuighinn-se teachtaire éigin a bhéadh lúthmhar gasta éadtrom súgach fearamhail feidhmeantach 'gus tréitheach in gach cás 'bhfogus do-san féirín dá siubhailfeadh mar na héanlaith is bheirfeadh beannacht 's céad uaim chuig raghailleach átha cárnn
b'eagal dó chur ar meisge dá mbíodh fuisgidh ins a' tír le fághail is ariamh nár cheil a chiste is bíodh fios aige ar íotaidh cháich ní lughaide gheall mac dé dhó de mhúrthaí breaca an tsaidhbhris ba dúithche caiple caoraigh is oidhridheacht ar áird
is mar súd 'a chóir dá ghaoltaibh bheith 'dúbladh beart ar théadaibh ág ól fíon' ar hallaí glégeal le pléisiúr dá thrácht
iii
fiafruighim ceist go ceannsaidhe de'n eanaigh bhíos go meanmnach ag triall soir go fairge an uile am sa' lá an bhfuil sgéal aici le cuimhniughadh ar ghéagán na bprionnsaí na hiarlaí chuaidh ar tuinn uainn chun comport d'fhagháil
's gur b'é nidh adeir gach file ó dhoire go céidh droichead áth' ó léim síos go biorra thart go hiorra is go taobh a' náis gur b'é raghailleach a fuair ceannsal an saoi glan sin proinnsias an géagán 'sé i gcinnteacht faoi imleach átha-cárnn
go haereach ar a chonndar is bím imeasg mo mhuinntir' go n-ólfainn thart na bumpers dá chuimhniughadh fá'n chlár
iv
tá annsacht na gcéadthaí ag an tseang-mhnaoi na ngle'al chíoch do sealbhuigheadh mar chéile do raghailleach átha cárnn is gur brainnse í de'n bhfréimh a fuair ceannsalacht éireann síol gcearbhallaigh dhúin-éile is gaol éibhir ó'n spáinn
an ghéag gheanamhail beitigh 'sí is eagnaidhe i léighfeadh dán i mbéarla is i laidin go gaillimh níl a léithid le fagháil 's go bhfuil soillse an ghath-gréine go follus in a héadan is deirge na gcaor-chon 's an glé'a-lil ag spáirnn
constansia 'gus bhénus ceasandra 'gus heléna is gur bharraigh sí le sgéimh ar an méid sin do mhnáibh
go mba saoghalach fada séanmhar an dís sin le n-a chéile an chaoin-bheitigh bhéasach agus raghailleach átha cárnn
'sé monuar nach dóibh bhí 'géillbheáil an mhidhe agus a' bhréifne faoi chíosaibh agus sé bhaile dhéag d'fhearras-bárr charbh'eagal damh bheith folamh gan mhaoin nó spré in mo láimh is d'ólfainn saic is claret le mo charaid agus méad ar clár chaithfinn seal go haéreach ar nós mo thuigse a dhéanamh is bhéinn ag guidhe dé gan mo laethe a bheith gearr do bhrigh gur cuid dá dtréarthaibh furtacht a thabhairt do ghaedhealaibh le daonnacht is le déigh-ghníomh go n-éirighidh leo an t-ádh
13
comh-chruinniughadh na raghailleach
sé mheud a's fuair mé pléisiúr a d'fhág gan chéill mé i dtús m'óige mo thír bhreagh a thréigbheáil agus mé bheith i ngéibheann chois bóinne
beir míle beannacht agus céad uaim leat síos go baile óirthear chum na raghailleach ceart-dlightheamhail bhéarfadh mé as príosún na bóinne
ii
tá buachaillí na bóinne insa' tóir ó
mo dhiaidh-se ní bhfuil suim acu im' ghlórthaí ná in mo cheoltaí beaga fíobhráin
go mba mhíle slán do bhaile óirthear is do na raghailligh atá ríoghamhuil siad dobhéarfadh deoch le hól dúinn 's budh mhór a' brón leo mé i bpríosún
iii
a dhéigh-bhean ó is tú tá éadtrom ná géill do shléibhtibh ná do mhíonlaibh ná don t-sneachta i gclár t-éudain dhá charnadh le gaoithíbh nó go n-aithriseá dhó mo sgéala i n-aoinfheacht agus 'ós íseal do bheartamoin na féile 's do ó raghailligh bhaile mhílis
iv
ar an taobh dheas de loch síleann ní thig féar ann ná fásach ná seisg mar budh mhian linn acht a' síor-ghabhail i dtráighthe
ní thig cná buidhe i mbarr craobh ann agus ní líonann toradh gárdín ó d'éag an dís raghailleach do shliocht mhílidh na spáinne
is truagh sin duine i ngéibheann i bhfad ó na cháirde agus is mall guth an aon-uird dul ag ionnsaidhe a námhad
atá mé féin i bpríosún agus mo choimirc' air an árd-rí agus mur dtigidh raghailleach agus mo shábháil 's mó dhá náire ná dhá dhíoghbháil
vi
dá maireadh maol mórdha chuirfeadh cúl air na céadta a shamhail ní raibh i n-aon am faoi rása na gréine dearbhaim féin go cinnte nach mbéinn féin i bhfad i ngéibheann acht tá an réim seo le gallaí ó d'imthigh raghailligh agus clanna néill uainn
14
géag ráth árlain
'sé mo chreach is mo léan ar achtaibh mhic dé nach i gceann m'ocht mbliadhna déag a thárluidheas agus fearanntaí saora bheith agam faoi shréadaibh i bhfochair a chéile ar árdaibh cúirt shneachta ghle'al bheith agam faoi léigse ar a' gcnocán a b'aerighe 's b'áille helen is déirdre is fóghaim iad mar chéile go mb'annsa liom géag ráth árlain
ii
tá ubhall-ghort na sgéimhe ag plúr sgoith na ngaedheal le gur thuit siad na céadthaí 'ngrádh léith bhfuil a súil ghlas gan chlaonadh mar dhriúcht maidne ar fhéar is a cúilín deas péacach fáinneach is binne guth a béil ná ceileabhar na n-éan bhíos ag labhairt ar laethibh na cásg' ann 's nachar méanthrach do'n té gan eallach gan spré da'r chinneamhain dó géag ráth árlain
iii
níl aon bharún nó méire dá gcluinfeadh mo sgéal ó theamhair go sléibhte uí mháille nach dtiubhradh an réim do mhailsigh na gcraobh nó is aici tá sgéimh na háille
'sí'n leanban séimh í is maranta méin 'sí's geanamhla de ghéagaibh na bhfáinne 'sé is ainm do'n t-séad inghean mhichil mhic ghabhann sí'n réalt gan smúid ráth árlain
15
tailtean na mbrat
a thailtean na mbrat na linnte agus na loch ba chinnte faoi stoc ríghte sliocht chormaic mhic airt is cairbre na n-each ceannphoirt na gcath agus laochraidh a' seilg faoi do chnoc bhíodh laighnigh gan locht is ultaigh le n-a maitheas draoithe is an dream sin a chleacht a bheith 'cuartaigheacht ort is truagh liom-sa anocht dá ndíth thú
ii
corraigh suas na leomhain chodail siad go leor a bhíodh againn i gcló laochraidh feargus mac an róigh ar thoiseach an tslóigh is clann uisneach a bhí beo bríoghmhar
dá mbéadh fhios aca an dóigh a bhfuilmid faoi bhrón agus a maireann de phór mhílidh thiocfadh éibhir na seod agus éireaman leo agus dhéanfadh siad go leor díoghaltais
iii
a chuchulainn nachar bh'fhann pill arís ó'n tuinn ná codail ins a' bhfonn acht éirigh tabhair fabhairt ar do lann le leadradh le fonn go sealaighthear leat cinn ríghte
tá clann chailtín na meang le heasarluidheacht gach am nó gur shladuigh siad ar maoin saoghalta níl aoibhneas nó greann nó siamsa ar bith ann acht feasta caoile gall craosach
iv
dá dtiocfadh osgar agus goll  craobha cosanta gach geall i dtailtean i n-am aonaigh caireall nachar bh'fhann is conraoi le lann i n-a bhfochair ar an bhfonn chéadna nach cladhartha do'n dream nach n-éirigheann i n-am is gabhail le n-a n-airm líomhtha is éiric gan mhoill a dhéanamh ar ghaill fa ghaedhil bhochta fann' claoidhte
bhí fiachra is niall agus lughaidh mhac céin go súgach i riaghail thailtean fionn rí na bhfiann is a chompain gan chian agus conchobhar an tréan ultach
i psaltair theamhrach tá'n sgéal le haimsir na mbliadhan go bhfuil dream do shíol mbriain cinnte ann acht ar chuimhniughadh na bhfial is lag tinn mé 'na ndiaidh mar ghloim chon sa' fiadh caillte
vi
a theamhair ba dual fáirgneamh gach uair an trom leat do shuan oidhche
gad as nach dtiomsuigheann tú sluagh nó cabhlach ar cuan a dhéanfadh marbhadh le cruas faobhair
an cumhan leat-sa an uair bhí clann chearmada i mbuaidh 's gur i dtailtin go bhfuair díbirt
is gur sealbhuigheadh go luath d'armaíbh as an nuadh le clann rathamhail shuairc mhílidh
vii
a' bhean uasal ón spáinn a gcuala mé uirthi táin 's a tuarasgbháil le fagháil go soillseach a chuan corca gan cháin mar luaidhtear le dáin is a dún-phort le ráidh tailtean an uair sin ba ghnáth cuairt a bheith ag ar bpáirt faoi thuairim na háite 'gcinnteacht acht fuagraim ort pláigh gruaim agus gráin ó buaileadh faoi láimh gaill thú
16
maighistreas néill
is maighdean ghlan chumhra í a dtug na cóigí dí spéis agus m'annsacht thríd dhúthracht do n-a súil ghlas gan claon
créd é 'n fath damh bheith i ndúil léi is a liacht cúirteóir a chuir sí dh'éag 's go bhfuil grádh ag lucht dúithcheacha do ghnúis mhaighistreas néill
ii
shanntuigh mé'n fhaoileann a bhfuil a píob mar an aol agus annsacht ós íseal ag na míltibh dhá sgéimh 'sé dhearbhuigheas na draoithe go bhfuil trí chaogad thar chéad in a dtuambaibh 'lig sínte do cheart mhian mhaighistreas néill
iii
níl aon óig-fhear ins a' tír so dá bhfuigheadh fios a méin nach mbéadh breoidhte lag claoidhte is charbh'íongnadh an sgéal tá lucht an eolais dá smaoineadh gur naomh maighistreas néill 's gur cóirdial nó íocshláinte aon phóg ó n-a béal
iv
tá sé i dtairngireacht na naomh agus ins a' mbíobla dhá léigheamh go dtiocfaidh cabhlach ó rightibh dheanamh díoghaltais fá'n ngéig déantar marbhadh ins na tíorthaibh le lannaibh faobhrach' glana géar' 's gur ar an mball go ndéanaid síothcháin tráth chíd maighistreas néill
nach iongnadh do na daoinibh d'ar friothamh leo a sgéimh nach n-éirigheann siad le sgaoltacht fá'n ríoghain gheal tséimh
b'fhearr liom ná na mílte 's dá thiomsughadh na dtéad a bheith leanbaidheacht thríd chaoineas le taobh mhaighistreas néill
vi
ní féidir nach dearmad dorinne m'annsacht díom féin is ó chuaidh sí measg gallaibh go bhfuilim dearbhtha is gur shéan acht tar éis a ndearn sí 'mhealltanas is da'r gheall mhaighistreas néill chuirfinn céad pont i ngeall is go ndearn sí feall orm is tréas
17
nansaidh ní dhóláin
bím i n-imnidhe 'gus i ndearmail 'sé d'fhág mo laethantaí go brónach ar aiste chearbhaill ar chluistin dearbhtha gur leagadh fearbhlaidhe i gcomhrac mar súd gan amhras bím fá'n tseang-mhnaoi tá líonta d'annsacht na gcóigeadh is na mílte marbhán le braon dá balsam go léigheasfadh nansaidh ní dhóláin
ii
is deas a gáire 's is geal a bráighe mar eala 'snámh na bóinne 's gur léigh mé tárraoil ar a maighre ar a' dtráchtaim gur bhain sí an bláth de na rósaí níorbh'fhearr i bpárlus is cíos dá áireamh nó bheith léithe fáisgthe dá pógadh i gcoillte fásaigh nó i n-inis ar sáile gan luing gan bhád gan seolta
iii
is baoghalach cabhlach a theacht thar fairge go críocha banba le fóirneart go loisgthear teamhair is toigh na heamhna is bailte margaidh chois bóinne béidh lanna fabhartha ag fearaibh calma a' triall go meanmnach 'un cómhraic ór nó airgead ní gheobhaid mar ransom muna bhfuighdís nansaidh ní dhóláin
iv
ciab'é 'mbéidh sé 'ndán dó í bheith i lúb a láimhe cúl na bhfáinní 's na bpéarlaí níorbh'eagal báis dó 's gur b'í seo an tsláinte thug daoine ó ghalra bhí i n-éagcaoin tá na draoithe gallta go buan dá ráidhte 's dá sgríobhadh i bpáipéaraibh i mbéarla gur ab í nansaidh an bhean-fhlaith fuair gift na háille ó júno palas agus bhénus
dá bhfághainn ceasandra nó'n chaoin-chonstantia 's gach aon dá mbantracht bheith beo agam cíos na halban 's gan ighinn de ar dearmad is é bheith cruinn in mo chómharthaibh céad fleet ar fairge lán fíona is brandaí síodaí is ceambraic na heórpa go mb'fhearr a chomport gan fhagháil acht roinn de is a chaitheamh le nansaidh ní dhóláin
vi
cíos na frainnce is fághaim gan roinn é sin 's dá dtiomsuigheann rí seórsa na milliúin ponnta is fághaim bheith m'eimpireóir 's mé dom' iomchur i gcóistibh gach siansan striongán ariamh le hinntleacht da'r figheadh ar instrument cheólta 's go mb'fhearr liom nansaidh mo stáid chiúin cheannsaidh mar thug mé fansaidh ró mhór dí
vii
tá gile is báine innti ná 'n lile tarraingthe a' síor-thabhairt deallraimh 'na héadan tá rósa an gháirlin go cinnte i mblath úr faoi chiumhais tláith tanaidh a béil bhinn tá blas is bláth-cheart na meala do ghnáth uirthí nós mar bhlaiseann na caoraí ba fear bocht fáigthe a d'fhéachfadh a háille nach líonfadh i ngrádh 'gus i spéis léi
18
slán d'fhearaibh laighean
go mbadh slán d'fhearaibh laighean ba séiseach greannmhar a nglór go mbadh slán do na smaolaigh is na héanlaith bhí againn ag bóinn ó tháinig mé un an tsléibhe 'sé an pléisiúr bhíos aca gach neóin an chorr ghlas is an adharclóg ag éirighe de churraigh 's do mhóin
ii
chan fhaicim-sa an t-iasg ar léim ná an bradán 'sa' tsnámh ní fheicim ná na caoirigh a' méilthigh ar na machairibh bán eachraidh dhá dtréineáil i ndiaidh gadhar 'dol trasna na bhfál piotruisg ná traodhan acht éan gob fada 'na n-áit
iii
chan fhaicim-sa na hubhlaí 'na gcúplaibh ar na crannaibh nó i mbláth ní fheicim ná na plúmaí mar nár dhúthchas dóibh a theacht in bhur n-áit meacainí ná rútaí ná nuaidheacht ar bith 'teacht i láthair acht ag teacht mí na lughnasa crúsach a bhainfidhe le spáid
iv
chan fheicim an fheoil 'na spólaibh ins na stallaibh dhá díol chan fhaicim an eorna 'na scóraibh ná an chruinneachta mhaol gas pise nó pónair mar nach dúthchas dóibh a theacht in bhur dtír ná na buachaillí óga dia domhnaigh 'dol i n-aice na dighe
chan fheicim na stácaí gan bheárnadh in bhur n-agart fá fhéil' eóin chan fheicim ná na pátruin mar 'a ghnáthach a bheith againn ag bóinn chan fheicim ná mo cháirde dom' fháiltiughadh isteach go toigh an óil ná aon a dhéanfadh dáimh liom acht dáibhidh ó madain is eoghan
vi
chan fheicim na raghailligh go haereach ar na hallaibh ag ól ná an ghasraí ghlan ghaedhealach a dhéanamh pléisiúr againn ag bóinn
tá mé faoi léan ins a' taobh seo ó sgar mise leo acht rachaidh mé dá bhféachaint má fhéadaim teacht na féil' eóin
19
ceol póiteóireachta
bíonn dream ann a shanntuigheas maoin airgid agus ór dream eile a shanntuigheas maoin chaorach agus bó dar liomsa b'fhearr roinn do gach cuid aca ól ná an t-iomlán a bheith caillte tráth théighid faoi'n bhfód
ii
dá mbéadh ceardcha gach lá agam ag déanamh airgid is óir agus cláirseach in mo phárlus ag méadughadh ceoil míle b'fhearr liom bheith mar tá mé gan mhaoin nó stór na cártaí teacht i láthair chugam is mé a bheith ag ól
iii
's iomdha píochaire beag daoitheamhail gan treóir gan bhrígh bhéarfadh díth-mheas do dhaoinibh fá ól na dighe dar m'fhírinne 'sé shaoilim-sa a stór mo chroidhe gur daoine atá naomhtha na póiteóirí
iv
'á ndeireadh 'n pápa go bhfuil cathughadh ins a' mbeóir nó i ndígh is a bhfuil do bhráithribh ó cháirlinn go scrín na midhe is fearr tá's ag righ na ngrásta tá ins a' ghlóir 'na shuidhe óir 'sé bhí 'láthair an bhainis chánann nuair a hóladh an fíon
deir a' chléir liom go bhfuil tréas ann braon dighe 'ól le céasnughadh go n-éagfainn 'san tslighe nach mbéadh cóir fios dé air nach ngéillim d'aon nidh dá sheort 's gur ab iad féin a ghnídh féasta ar fhíon 's ar fheóil
vi
nach aoibhinn 's nach aereach do'n bhfear bhíos ag ól cha bhíonn buaidhreadh faoi'n ghréin air nó tart ar a sgóig mur b'é bruighneachas shíghle gach lá fá'n mbórd bhéadh aoibhneas na n-aoibhneasa liom ag caitheamh an óil
amhráin uilliam uí bhriain alias uilliam mhic bhriain
20
ar inghin bhiataigh maoinealtaidh
maigh' nealtaí
is in íochtar tíre atá sí an ainnir is áille snuadh ní lia sin rós i ngáirlin nó deallrach breagh in a gruaidh is iomdha sin óganach státamhail a chuir sí de ghrádh in a uaigh acht rún mo chroidhe-se an stáidbhean nach léigfeadh an táilliúr uaith
ii
'sí mailidh bhán mo ró-shearc a cúl deas ómrach fionn 's na diaidh a bhím go brónach is ní mór má's léar dhamh an peann a béilín milis na póige a d'fhág mé breo-lag tinn 's muna dtionntóchar liom do ró-ghrádh béidh mise rómhat sa gcill
iii
a dhia gan mé 'n árdamach bréig' nó na mílte léig ó chuan nó i ngleanntaí dorcha loch éirne mar gcodluigheann na héanlaith in suan mar mbéadh sin nead ag an bhféaran an iolar a' ghéag 's a chuach go gcuirfinn-se a gheasaibh ar phoebus solas an lae thabhairt uainn
iv
bhéarfainn-se buideal fíona do'n teachtaire rachadh ar cuairt agus bhéarfadh litir sgríobhtha mar gcodluigheann sí an aoibh-bhean shuairc a d'aithrisfeadh dhí 'os íseal gan lionndubh bheith uirthi nó gruaim agus go mb'annsa liom-sa a caoin-chorp nó a bhfuil ar a' tsaoghal de bhuaibh
is deas a d'iméorainn táipleisg is ní deise nó léimfinn each is níl aon abhainn i néirinn nach rachainn de léim-se thart is deas do chumfainn-se bhéarsaí ar iomad de éachtaibh mear' acht rún mo chroidhe-se an spéir-bhean a d'fhéachadh liom féin mar fhear
vi
a ghiolla úd a chanas na bréaga go rabh mise 'g éagnach mná sgéal deimhin gur docharach an sgéal é má chuireann tú é os árd bhéarfainn-se mionnaí mo bhéil dá gcreidfidhe mé féin 'sa gcás nach rabhas 's nach mbainfead go héag le mailidh na méar chrobh bán
21
marbhna mháire biataigh
is agam a bhí 'n spéir-bhean ba deise i gcúigeadh laighean 'sa leanbh beag séimh ró-dheas ba í searc rún mo chléibh thar chailíní an tsaoghail is bharraigh sí ar sgéimh fódla
a rosg ghlas nár chlaon d'amharc 'riamh léith ar aon fhear ar an tsaoghal is dóigh liom 'sé mheasaim ó mo chéill nach fada uaim an t-éag gan tárrthail ó mhac dé na glóire
ii
'sí máire an tsaoi do ró-chrádh mo chroidhe bean mhánla bheag mhín bhéasach mo chrádh-sa gurab í b'áilne 's ba chaomh ar mhnáibh deas' na dtrí réagun tá an tinneas so ag teacht agus mise do mo shlad is mé 'g imtheacht mar ghath gréine ó sgriosadh mo nead agus rinneadh mo chreach is a rún-searc mo bheannacht féin leat
iii
tráth bhain damh an t-éag in uachtar chúigeadh laighean ba tuirseach an sgéal damh-sa é 'sgan duine ar a' tsaoghal a dhruidfeadh a béal agam-sa dá fréimh dhúthchais ní mar súd dobhéadh dá mbéinn-se ins a' mbréifne bhéadh eaglais ar gach taobh go dlúth dhíom bhéadh a cáirde 'na gcéadthaibh 's a mbasa dá réabadh agus croidheacha cléibhe dubh brúighte
iv
nach danardha an gníomh dá maireann dá gaol gan an cogadh so a choidhche a réidhteach le go bpillfimís arís ar ais 'un a tíre 's nach mbéinn-se a choidhche im' aonar ag tomhas na slighe ar gach tulaigh dá mbím ó d'fhág sí mé faoi chian is buaidhreadh 's gur i gconndae an ríogh do sgrúdadh mo chroidhe mar nach súgach a tchím gaedheil ann
is in uachtar chúigeadh laighean do thabhaigheadh dhamh-sa an léan mar bhfuil mailidh mo chéad searc sínte 'sgan duine ar an tsaoghal a bheirfeadh mo sgéal go maigh nealta nó'n taobh thíos de
d'amharc mise uaim ó dheas agus ó thuaidh 'sní fhaca mé acht ruaimh fhásaigh tharraing mé mo ghruaig agus sgread mé go cruaidh is dubhairt na clocha gur thruagh m'ádhbhar
amhráin an athar póil uí bhriain alias póil mhic bhriain
22
cailín deas bhréachmhuigh
tá cailín déid-dheas 'mo dhiaidh i mbréachmhuigh 'sé ádhbhar m'éagcaoin' nach bhfuil sí liom ar uaigneas coilleadh nó i ngleanntán sléibhe mur mbéinn dá bréagnadh faoi bhruach na dtom
mar bhláthnaid ghléigeal le cúroi d'éaluigh tar éis gach géibhinn go críochaibh chuinn nó mar naois' mhac uisnigh fa n-a annsacht déirdre 's go dtriallfainn fhéin léithe 'un na gréige anonn
ii
chan mar gheall ar spré nó ar mhaoin an tsaoghail seo a rachainn fhéin léith amach ar tuinn acht mar gheall ar ainnir na maoth-chrobh méar-lag dá gceanglóchadh 'n chléir le na chéile sinn
tar éis ar n-astair ag déanamh pléisiúir bhéadh deireadh an lae againn ag helicon 's ar bpilleadh dhúinne ar ais go h-éirinn ní bhéadh an eaglais ghaedhealach i gcorraighe linn
iii
goidé'n fáth dam imtheacht gan staidear a dhéanamh acht fánach go réimeamhail ag eolas chuinn dá mb'eol dhamh a moladh chuirfinn síos a tréartha 's le bréithneamh breitheamh dé go ndearnas sainnt
tá cúl trom daithte aici casta tré-fhighte agus níl cás réidhtidh ar chúl a cinn tá rosga glasa faoi n-a malaidhibh chaola 's a' rós ar aon chor i n-a leacaibh cruinn
iv
tá béilín tanaidh aici lasadh mar chaor dhearg 's a píob mar shliabh-shneacht tanaidh slim tá bráighe is gile aici nó cubhar thetis 's a cíocha réidh-gheal' i n-a brollach cruinn
saor ó pheacadh tá a croidhe gan aon locht agus annsacht chéad fear i lár a cuim tá gach ball di 'lig ag teacht le n-a chéile 's macasamhailt a sgéimhe char tharraing peann
dá bhfuighinn-se an ghéag seo chan iarrfainn spré léi acht shaothróchainn féin a gcaithfeadh sinn uir-easbhaidh cha bhéadh orainn in-aice a chéile agus bhearfadh céres ar ndóchaint dúinn
a phlúir gach deagh-chroidheach ar thoiseach sgéimhe má dhiúltair fhéin mé ná teana moill acht fág réidh go tapaidh dhamh mo chómhradh déanta agus cóirigh féin mé le cré sa' chill
23
pól ó briain agus an chailleach oidhche
a phóil mhic bhriain má phós tusa an chailleach gan airgead gan earradh gan chaoirigh gan bhuaibh 'sé bhreathnuighim in mo chéill go raibh tú ar mearadh tráth b'fhéidir do mhealladh le mnaoi gan duais
ii
nachar bh'áidhbhealach an sgéal do éilightheóir na heagna fear a bhí ró-thréitheach ar bhéarla 's ar laidean gean a thabhairt do'n gcréatúir do b'éisgeartha cloigeann 's nach féidir ar leabaidh a bréagnadh le cluain
iii
má ghlacann tú ar gcomhairle a phóil gheobhair breith sgaramhna agus díbreóchaidh tú 'n chailleach a dheas nó a thuaidh pósfaidh tú 'n mhaighdean a mbéidh sgéimh in a mhailidh a taobh mar an eala 's a' rós in a gruaidh
iv
cosantóir an chreidimh mar atá reics bhreatain an t-ochtmhadh éanraoi a ghoirfear do'n bhfear sin phós sé an óige is do dhíbir sé caitirín 's ná saoil-sa gur peacadh an tráill a chur uaith
dá gcreachtheá-sa na cealla agus mainistéir na mbráthar 's na tíortha úd a bhánughadh ó cháirlinn go bóinn dá mbaintheá-sa a bheathamhnacht de phríomhfháidh árd-mhach is díbir an pápa as a áit ins a' róimh vi
dá ndéanthá-sa an aithrighe nachar leor dhuit mar shásamh in do pheacaidh go bráth ins an tsaoghal atá rómhat an sgolaire crosta gobaidh cráidhte an chailleach chnámh-chaol chrom-chionn chróin
vii
tá daoine dá ráidhte gur leanan sidhe í a tháinic a chur caoch-bhrat ar inntleacht phóil 's dar brigh na súbhailce a sheinn fear ar phíobachaibh le cumas gach draoi 's gach siansain cheoil
viii
dar láimh uí néill ní chaithfinn mo shaoghal léith dá bhfuighinn léith péarlaí síodaí gus sróil dá ndéanfadh sí bhirgil agus hómer dhíom-sa agus sruth na mban-sidhe thabhairt go dtí mé le n'ól
24
malaidh aereach scríobóig
lá breagh aereach dá raibheas féin ag déanamh aéir is aoibhneas' le mo chú 's mo ghadhar 's mo ghunna 'n-éinfheacht fá na malaidh aéreach sin scríobóig a' teacht luighe na gréine ba lag mo chéadfaidh 'sé mo ghoile géar a bhí faobhrach gur casadh orm toigh na féile a bhí ar an taobh deas de'n aonach
ii
d'éirigh 'n stuair bheag mar eala ó'n gcuan agus choisg go luath mo chíocras leag ar bórd chugam buidéal beorach 's ba mhaith an sógh sin 'sé shaoilim
ba mhór a brón a bhéadh ar aoin-fhear san domhan nach dtógfadh cómhradh na díse acht anois is dóigh liom nár chorruigh pól as gur chaith sé mór-chuid de'n oidhche ann
iii
is saoitheamhail sásta i dtoigh na tábhairne a bhíos suidhe gach tailliúir 'san tír seo paidí 'n sár-mhac a bhí saor ó chráidhteacht nach gceilfeadh fáilte ar aoin-neach
ní mó an t-ollgháirdeachas a bhí ar ádhamh nuair a rug sé ar láimh ar a chaoimhtheach ná bhéadh orm féin dá bhfághainn-se iad le n-a gcáil mhaith a mhíniughadh
iv
dá mbéinn-se i n-éifeacht mar bhí craésius i maoin 's i saidhbhreas an tsaoghail so ná mílte wéiter bheith ar gach taobh dhíom b'fhearr liom féile ó'n mhnaoi sin
agus guidhfead féin má chastar mé choidhch' ins an aibid naomhtha sin chríosta fá mhaoin is éadail is fadughadh laethe bheith ag cillalaidh 's ag a chaoimhtheach
agallamh
25
idir an t-athair pól agus máire
máire
rinnidh mo chómhursain dolaidh ró-mhór damh 's dá dtiubhrfadh siad an leabhar cha chreidfinn é nach iad a bhí 'gcomhnuidhe déanamh na foghla is thabhuigh sin brón is doilghios damh fá'n nganndar bhí ró-dheas oileamhainte dóigheamhail a shiubhlfeadh an ród go hacmhuinneach is dar m'anam a phóil go raibh air high caul 's cha bhainfinn-se deor ar ghiní as
pól
a mháire ní fhriallaigh nach minic a d'iarr mé ort-sa bheith céillidhe deiscréideach
's gur fiosach do'n tír 's do'n talamh so síos go bhfuil tusa líonta dhe'n mbeartamhlacht b'olc a luach saothair do'n nduine ar a' tsaoghal a theacht ar shiubhal oidhche a ghaduidheacht 's a chasgairt go fíor go ndearna tú san oidhch' 's gan unnsa a bhí ar a easnachaibh
máire
thug tusa h-éitheach a dhuine atá dána 's dar anam m'athara is beadaidhe thú 's gur b'é an foghnamh a b'fhearr a dhéanfá gach lá mar a chumfá-sa dán do chailleachaibh
cha déanaim-sa stán ar maidin imbárach go rachaidh mé 'láthair an athar donnachaidh sgríobhfaidh sé páipéar liom un an phápa 's cha deantar dhíot bráthair nó sagart ann
pól
imthigh go dian agus ná déana sgíth go ndéanfaidh tú do dhicheall de'n gcasáid sin 'sé d'an-ghlór gan chaoineas nach gcuireann a dhíth orm-sa a bheith tógbháil chailise
tá'n sagart sin sibhial soineannta rígheamhail is orm droch-nidh nach gcreideann sé acht do theastas go fíor go gcuirfidh mé sgríobhtha amach ins na tíorthaibh coimhthigheach
máire
och is ró-mhór do sgléip-se as do chuid béarla 's ar mh'anam féin nach dtaitnigheann liom sgur do do phléid óir ní stadfad go héag go ndéanfaidh mé dántaí molta dhó
an eala 's a héilín an t-iolar 's an phoenics is deir siad gur éanlaith maiseach' iad acht mo ghanndar a bhí glé'al gur bharraigh le sgéimh ar a dtáinic ó'n ngréig nó afraica
pól
och is an-mhór an chéim a bheir tú do'n éan is gur chaill sé a ghné 's a chleiteacha cuir i gcomórtas é le héanlaith an aéir bhíos go luinneach a' déanamh cuideachta
acht an uair nach féidir a thabhairt ón éag bímís le chéile ag itréogaidh nár mhairidh sé buan aon choileán de'n gcuan a chuidigh le luas a phiocadh é
máire
gidh go léigheann tú 'n bíobla agus beathaí na naomh 'sé mheasaim-sa nach bríoghmhar d'eascaoin-se 's go saoileann na daoine 'na flaithis go bhfuighir mar a mhínigheas tú ciall an phater dóibh
acht má ghnídh tú dhíom iongantas talaidh na tíre rachaidh 'un dligheadh gan tiobadh leat orm droch-chliú má chuirir 'na cúis fágfaidh mé i gcúirt an easboig thú
pól
'sé mheasaim gur shaoil tú dithmheas san tír a thabhughadh do dhaoinibh macánta níor innsigh mé críoch an ghanndair do aon go ndeachaidh tú féin an-fhadálach cha samhlóchainn bréag a choidhche le do léithid acht go bhfacaidh mé féin dá chosgairt thú is fiosach mé 'n lá a chuir tú é 'un báis is cruthócha mé 'láthair an iústis é
máire
bheirfinn-se móid dhuit-se fá'n leabhar acht ná bí thusa i gcomhnuidhe i gcogadh liom go bhfuigh tú do dhóchain uaim-se de'n mbeóir acht congbhuigh do ghlórthaí pribhéideach
má dubhairt mé thríd shuairceas gach nidh dá gcualais char mhaith liom a luadh go follusach anois iarraim párdún ort in gach cás má thug mé aithis nó easonóir duit
pól
chan fhéadann tú cluain a chur orm go luath is cha ghlacaim mar dhuais do bhiotáille is fada tá mná na loiste dhá rádh go sníomhfadh siad ádhbhar aibide damh acht ar cheasta go mbéitheá-sa i gcorraighe nó 'mbuaidhreadh nó go saoilfeá go mbéinn-se 'ga barraigh anois bheirim párdún duit in gach cás agus fágaim-se a mháire beannacht leat
an madadh ruadh
nach mise an truaighe ar an madadh ruadh 's gan agam acht cual do chleiteachaibh mo chuideachta fágtha thall ins a' gcoill bháin agus gan a dtarrtháil agam-sa
bhí mise ar mo shárughadh amuigh ar an gcarnán 's a' ganndar bán ag eitilleadh bhí do chois ins a' tarr air agat-sa a mháire 's go deimhin níorbh'fhearr leat agam-sa é
26
agallamh idir an tathair pól ó briain agus an fuiscidh
pól
céad slán leat a fhuiscidh ó shíolruigheas an mheisge is iomdha sin tuisle síor-thuitim is béim a bhaineas tú as macaibh is uaislibh is daltaibh is chasas tú a n-aiteas a gcaithréim 's a gcéim tógann tú bearran is fuaruigheann tú caraid is méaduigheann tú aicid an duine bhíos claon an té is mó a thathuigheas tú ghrádhuigheas is chathuigheas tú 'sé is luaithe a chaithfeas tú in éigean gach léin
an fuiscidh
má chlaonann do pháirt liom 's go bhfuil tú dom' fhágbhail ní umhluighim faoi ghráin duit 's gur fios do gach aon da'r ghéill damh nó chleachtuigh seal míosa nó ráithe gur léigheas ar gach galar mé is cabharthóir dian
fuaruighim an déideadh is méaduighim an t-éisteacht réidhtighim an cliabh agus tuirse fá'n chroidhe 's an té úd dobheir spéis damh nó chleachtuigheas mo théagradh tógaim dólas gach cian de is bearran an tsaoghail
pól
is díomhaoin do bhriathra 's ná labhair a léithide 's an iomad 'na gcéadtaibh tá gointe gan aoibh nach iomdha fear gléasta a nocht tú gan éadach agus d'fhág é ag éagcaoin ag taisteal na slighe
bím go cinnte' sír-éisteacht le heascain' na cléire dá shilt fá do ghéagaibh 's gach adhras dá mbír 's ní hiongnadh gur réim ghéar leat urchóid 's léir-sgrios formad gach tréadhanais gan agradh na dlighe
an fuiscidh
má cháineann an chléir mé is nochtaigh mo thréartha 's gur mianach leo féin bheith go cinnte in mo chómhair 's ag cealadh 'gcuid féastaí ní thig siad dom' éagmais is luinneach súd m'éadan fá onóir 's fá ró
admhuigheann lucht léighinn gur mé grunnda na héigse agus músglann an fhéile in gach duine bhíos cruaidh 's an té bhíos i n-éagchruth le miorbhuille m'éifeacht' ó'n ngleacaidhe is tréithighe go mbeirfeadh sé buaidh
pól
an eaglais má leigeann duit suidhe leo i n-aoinfheacht ní mar gheall ar do ghné-se acht an dream dochuaidh rómhat i ndúil 's go mb'fhéidir leat iompodh chum deigh-ghníomh' ag meabhrughadh an tréadhanais i n-aice gach neóin
má shaoileann tú féin gur thríd d'impighe a mhéaduighear sruth inntleachta éigse a n-admhuigheann lucht leabhar ní fheicim-se ar aon a ghlac seilbh ort nó téarma acht ualach díth-chéille 'sgan meas ar a nglór
an fuiscidh
cha fhreagraim-sa ar aon chor a mbeartaí díth-chéille a n-ainbhfios mí-bhéasach is feart a ndroch-ghníomh a bheith ar omas 's éad ag gach neach dhíobh le chéile is ruaigeas gach séan uatha gan loinnir gan aoibh
gach file bhíos eolach ceileabhrach ceolmhar a' líonadh na gcorn 's a' sgabadh na dighe nach leor sin mar chomhartha do'n dream a fuair foghluim nach mise mac cónra acht tighearna na slighe
27
marbhna eoghain mhic an álta
tá tír eala faoi ghruaim 's monuar ní hiongnadh gan labhairt na gcuach ar uachtar géagain tá'n lon-dubh ar fuaim ag gluaiseacht thríd shléibhte tá oideas na ndruadh gach uair dar dtréigbheáil 's is annamh thig cuairt nó ruaig na gréine ann
ii
's is annamh thig cuairt nó ruaig na gréine ann tá'n lile 's a' rós gach ló ag críonadh níl meadhair nó sógh acht mór-chuid buaidheartha níl ceileabhar ná spórt nó ceol ag éanlaith ó d'imthigh uainn éoghan an leomhan ba tréine
iii
ó d'imthigh uainn eoghan an leomhan ba tréine mar achilles eolach ag seoladh gréagaigh nó mar hector na traoi ag claoidh mermidhdons nó mar pháris mhac phrí ar thaoibh cnuic sléibhe nó alasdrán uaibhreach 'raibh na slóighte dhó 'géilleadh
iv
's gach curadh gan ghruaim ó chruachán mhéadhbha nó goll mhac móirne chródha thréitheach a dhíbreadh na slóighte ó phórtaibh éireann lochlannach sheolta ar bóchna baoghalach 's gach gaisgidheach óg eile da'r chóir a chéimniughadh
's gach gaisgidheach óg eile da'r chóir a chéimniughadh ba suairc 's ba charthannach ealadhnach méineamhail gan bhuairt gan mhearadh gan cheartughadh ar aon chor ó nach bhfeiceamuid feasta é 's mó 's measa liom 'éagmais mo eoghan-se a bheith 'dtaisgidh crann seasta gach féadhma
vi
mo eoghan-se a bheith 'dtaisgidh crann seasta gach féadhma is dubh-chroidheach tuirseach tá a mháthair na dhiaidh san mar nach bhfeiceann sí'n mac sin 's nach gcanann sé sgéal dí níl suim aici in aiteas fá'n bplannda breagh spéiseamhail ó nach dual dó go bpillfidh sé arís 'un an tsaoghail-se
vii
ó nach dual dó go bpillfidh sé 'rís un an tsaoghail-se tá stiophán a dhearbhráthair gan sláinte ó d'éag sé tá éamonn gan fárus 's é fágbháil a chéille tá hiúghaidh gan aoibh ag caoi is ag géar-ghol ó'n lá sin a sparradh an barraidhe i gcré uainn
viii
ó'n lá sin a sparradh an barraidhe sa' gcré uainn tá siubhán is brighid gan sgíth dá dhéanamh acht na deora fa thrí ag caochadh a radharca agus ó nach bhfuil aisíoc le fághail ar an deagh-mhac cuirmíd céad beannacht go cathair mhic dé leis
28
a phádraig chléibh
an t-athair pól ó briain chum a charad ionmhuin pádraig ó briain
a phádraig chléibh is aithreach linn duaidh-bhreas dochar nó daoir-linn a bheith 'do dháil i gcionn do ré tar éis aoibhréim do bhreas-ré
ii
a shearc mo chroidhe gach aon tráth a leanain shuairc na naoi ngrádh is cianmhar liom thú aosta tláth mar chrann gan chraobh gan díon bláth
iii
tráth sínfear tú 'gus mise leat i gcarcair chumhaing faoi úir-bhrat is dóigh go ndeirfear os ar gcionn so deireadh árd-éigse éirionn  iv
slán le duain na nduar ceart slán le cuaine na ndruadh-bheart slán le pádraig slán le pól slán le daltáin na mbinn-cheol
is eagal liom gur mór an baoghal do leabhraibh séimh-ghuth na sean-ghaedheal a bheith 'mo dhiaidh-se faobhtha fann mar luing ar aibhéis gan iúl-chrann
vi
acht goidé m'fháth ag leanamhaint dó agus sneachta ag clódh le néal-cheo ruaig gach aon de'n éabh-chlann go chomh-ghoin éaga 'san gcomhlann
vii
a chara ghaoil chaomh-chuim ná léig an aithrighe ar chlaon-shuim acht guidhe go bríoghmhar rí na rann do choimhead saor ó'n daol-ghleann
29
fodhla ag gríosadh a cloinne
ceistim thú a mhumha na ndruadh a shár-shliocht éibhir na dtrom-shluagh an tan gur chríon sé aois mo bhládh dealadh uaim-se bhur gcaomh-ghrádh
ii
freagair m'aith-cheas a chonnacht cháidh na mbeoil-bhinn éachtach magh bhuan-bhláidh gar ghluais na startha chnuadh bhur seann fá chruachán mhéidhbhe na n-uaill-ghleann
iii
ar cheann uladh na ngleo-las céim chleacht tionól eamhna fá chaithréim nar chlaon na frasa duar do luadh tasg-bhreas churaidh na gcraobh-ruadh
iv
a laigean nua-ghlas snua-dhreach áil fuair liag na héigse do chomhdháil nar thréigeas searc gach aisde sigh bhí i dteamhair áidhbhseach na n-árd-ríogh
mo chroidhe mo chliabh mo chum mo chnámh mo rosg mo thaobh mo théad mo lámh mo chos mo chéim mo léim mo neart mo leanain ghaedheal-ghuthach saor-cheart
vi
mé gur thréig is mo leabhra grinn ag m'uaislibh ar mhamram ní aoibhinn súd sean-ghuth eilge mian-mhil báird i ndochar éaga 's ar an-áird vii
fóir mo chian-ghul-sa a fhíor-chlann 's mé eirc-bhliocht ársaidh tocht anbhfann is tír gan tlacht gan reacht gan féile nach dtuigeann treabh aon mháthar' a chéile
30
árdfidhear meanmain bhanba
árdfidhear meanmain bhanba bhuadhaigh thréin ag fáiltiughadh drithle na bhfileadh monuar i gcéin aige feascor ael-agal na ndruadh-rosc faol áille innis chomhthionóil na nuadh-bhreas gaedheal
ii
barc iar dtilleadh ó thonnaibh na bóchna tann bráigh ar chomairc a chara ó chian-bhruid fann buan-bhlath bile gan duille gan ain gan snuadh b'úr-stair linne ath-gheineadh ar ngaedhilge luadh
iii
cuartaigh an cruinne go huile 's a ndeallraigh grian cnuasaigh feith-mhír gach leabhair is sáimh-ghuth mian cuaine cumainn gach siolla dhíbh gaedhilge tráth cruaidh-ghein aiste gach aicme ní uaill a rádh
iv
duain dá gcomhal ag macraidh ba séimh-ghlan cáil duais dá bhfreastal níorbh'anamh i gcríochaibh fáil d'aondhacht finne tré inneach ag riar gach sluagh daor-scrios danair i ndabhaidh na n-éag-chreach buadh
éire 'nallód badh dealbhach tuargach réim éigse ealadha caithmhílidh buan i gcéim éifeacht eagna ag freagra na ndáimh-shliocht chiúin éilge mhaiseach ba seasmhach i ndiaghrais rúin
vi
fódla foluidheach fasgaidheach faobhach meas fialmhar fabharach cabharach tréan gan cheas fáilteach fearranta fáthachseach faobhrach tais feórmhar feamainneach caithréimeach buadhach breis
vii
gléasfaid cruiteóirí coimh-théad i ndáil na dtriath grisfear fearta bur maith-treas i ndún áth' cliath goirfidh buime díl-fhuil tré ail-ghuth béil gaedhilge frasach ré aithfhios air aiteas bhúr séil
viii
iar-ghein mhumhan béid luthgháireach séimhidh sonn iar-ghaoth chonnacht dá nirial ó thaobh na dtonn inbher laighean ag sruth-bhorradh feoir 's foinn íobh-chlann uladh ag fo-mhíniughadh éachta choinn
ix
lóchrann soluis na n-ollamh na mbárd 's na ndraoi lón-lia tuilteach mar abhainn na nduar-bhan sidhe liag a dreachtadh gan ath-chlodh ag muadh na rian labhra laslann i mbreas-chomhla ar na bhfian
mórdha muir-channach mil-mholtach mín-chruth snas mian-chnó maiseach do'n ngein-chraoibh is míonla blas mór-shearc cheirt-fhear fa chorcar na mbéimionn fras meargadh frithreach is minic na laochraí las
xi
nuadh-bhliocht ghile linn-lile gé caomh a ngné nuadh-réalt maidne gé loinneach re deallradh lae nuadh-aois leinbh ag duine lag ársaidh truagh nuaill is binne briocht linne ar ngaedhilge luadh
xii
óirmhian úir-ghréiseach aon-fhréimheach spéiseamhail í ómra ionmhasach óirdheirceach fuaim-chas í órd-rós oireamhnach focalóir sáimh gach slighe ong budh sosghul dá gean-treibh dar bheo dá díth
xiii
parth'lan agarthach finnscoth a gréithe chleacht péarla ibhir chuir neimhidh i ngeis na reacht páirt fá cholg fhirbholg níor bhaoghalach feacht prímhleach easpáinn thug teas-ghrádh do ghléir a dreacht
xiv
réim gach rae níor chlaon i ngliadh nó i gcreach righ-chrobha ghlan ghléithe céimneadh duain fá seach rabhartha daor-ghuth gaedhilge b'aol-chruth dreach ros meala féilteach i néal-ghleó cnuas na mbeach
xv
suairceas so-chroidheach sochmhuileach séimhidh seirc suaimhneas sonasach seasmhach gan ghruaim gan eirc sír-ghrádh seanóir 's meabhair na n-óg gach feis soirbheas follus i gcomh-dháil ar gcoimhchrích leis
xvi
taosgaidh taidhgin go tarthmhar tré thuadh 'gus dheas trillsean lasaidh d'fháig iris na gaedhilge 'dteas tearmaidh teanga bhúr dtealuir tré ruaig nach tláth táimh-néal dealaidh 's cuir mol-choill na bpréamh i mbláth
xvii
uaisle adhghlana agaibh go buan fá chlár uachtráin foirdhligh nach eagal go luan ar lár úir-chéad beannacht 's breis ion a ndáil ó dhia uaim-se 'gcumann go coimhthionóil sáimh átha cliath
a dhaoine uaisle agus a dhearbhrathracha chomhléighinn is iontuigthe díbh gur fada gan suim gan áird gan mheas gan chéim príomh-theanga mur dtíre gur fada an trom-cheo faoi bhrataibh dhubh-néaltaí agus cochaill tharcuisneach nasgtha ar urlabhairt fuaim-bhriathrach síthghothach bhúr seanaidhe agus bhúr sinsire ó aimsir uachtranacht' righ-fhlaithis an dara énrí go soithe an lae indiu
monuar géar-ghoineach
is tocht liomsa agus dar ndóigh le glan-uaislibh gaedheal uile an gleo fadchomhnuidheach throm-aibhseach dhaor-bhrúideamhail seo theagbhaigh thríd tíorantas tnúmhail éadbhuain allmhuracha a ghlac ceannsail agus fíorleanas gan chuimmse in oileán agus in inis iath-ghlas chiabh-ghlan éireann
theagbhaigh adeirim ar an gcanamain is líonmhaire guth is tuilltighe briathartha is taitmhighe snuadh is milse blas is sáimhe is caoine luighe agus is binne fuaim dar threoraigh in ar bhfochair ón am fuair tionnsgain niúil mic feinius farsaidh an chead scoil do chomh-chruinnigheadh ar mhagh sheanair go húracht an tráth so agus cinnte nach iongnadh sin do bhrigh go raibh sí gan mhilleadh gan chomhluisg gan bhearrnadh gan chlodh astrughaidh i réim dhá mhíle bliadhain ag aon gheinealach chuimseach gan tár ó threibh go treibh gan time gan tláth agus sin faoi bhuanteagasg gach sár-fhir léigeann-mhór lán-fhóghlumtha
mar dheimhniughadh fírinneach air seo is cruthadh na stair ní headh amháin na seanachaidhe gaedhealach acht fós mórán dar sgríobhaidhe i dtíorthaibh eile ag labhairt mar seo ón am fár chlaonadh impireacht nó ceannus na rómhanach gur réab thríd thuaidh na héorpa an iomad do dhrongaibh dearbh-fhuilteach agus dá thaile sin gur ghluais lucht leighinn agus glan-eolais na dtíorrtha sin go críochaibh na héireann chum a gcoimhéad ar fheall-bheart a námhad agus tar éis sin réim iomad bliadhantaibh gur budh í badh fhoghluim do ríoghachtaibh an domhain
gheobhaidh sibh mar an gcéadna a mór-eachtra dhochtúir céitinn agus séamus mac a' mhaoir james ware go raibh an t-aos dán ceoil agus ealadhan ag cormac mac airt i dteamhar na righ ag corc ó ngoirtear corcaigh ag niall frasach ag ó domhnaill doire ag ó conchabhair shligigh ag gach rígh réimeamhail reachtmhar ag gach prionnsa uasal aibhseach agus ag gach taoiseach tréancheannus da'r shíolruigh ar threibh gaedheil go diansgrios go dibliughadh agus go díbirt sáir-shliocht clanna mhilidh
is cruthaghadh air seo saltair theamhrach saltair chaisil leabhar leacan leabhar gabhála agus an iomad de leabhair eile air nach dtráctaim
acht le linn na haoise déighionnaigh 's is dubhrónach liom a rádh claonadh dreacht na gaedhilge d'éaluigh a sgéimh mhaolaigh a faobhar tháinic teimheal ar a gnúis in aon fhocal chuaidh sí faoi smúid dhoilgheasach ar mhodh gur féidir a rádh leis an bhfile faobhrach géar-fhoclach mac an lionduinn go ndeachaidh an drithle faoi cheo 's nach bhfuil beo acht an teimheal
is fíor seo go deimhin do bhrigh nach maireann i láthair acht beagán ag a bhfuil fios nó tuigse na gaedhilge gidh go bhfuil i gcoimhéad agus i dtaisge aca  mar lón mór-luach  tionnóil na ndraoithe agus sgríobhnóireacht' na sgoltaí á meabhradh anallód
is fiadhnaise air seo an leabhar arsaidh seo atá sgríobhtha le dhá chéad bliadhain agus ní liath thionntuigh sé le haois acht dubh dealbh-ghránna agus is eagal liom gur culaith chúmhaidh a thóg sé mar bhrat le brón agus imnidhe fa dhearmad gaoltachta na héireann
acht anois a dhearbhrathracha tháinic an lá grianach comh-shoillseach chum deallramh fhollus fíor-ghlan thabhairt do'n ghaedhilg agus a haith-bheodhughadh ón tsuan mhíobhuadhach agus ón uaimh dhúnta leisgeamhail ina raibh sí re cian aimsire
glóir do'n árd-righ mórdhálach nimhe agus talmhan nachar leig faillighe an eaglais féin nó a sréad nó a bhfiréan acht gheall dhóibh go mbíodh na bhfochair agus 'na ndáil go foircheann an beatha agus go tiubhradh dhóibh gach meodhain-bhiadh riachtanach chum a slánughadh
nois adeirim tháinic an lá re linn ar riogh' reachtmhar caoimh-chéillidhe mór-thuigsionnach lán-bhfiosach an treas seóirse gur fa buan mairtheannach lán-neartmhar i gceannus i gceannsail i bhfhíor-fhlaitheas agus in árdríoghamhlacht dó féin agus do n-a righealach
le lán-toil meanman easbuig dheastaoibh na ríoghachta agus tré eadarghuidhe ar n-uachtrán méineamhail ar réalt-eolais ar gcraobh-chosanta ar sgiath dhídinn ar stiúir-eolaidhe ar gceann-fhear léighinn ar bpríomh-theagasgthóir agus ar mbile oirdheirc peadar uí mhac a' tuile atá sé fá dheóidh ar bun agus ar ionad i gcoláiste ríoghdha naomh pádraig i magh nuadhat
dá thoile seo a dhearbhrathracha chródha chomh-léighinn ná leigidh fá lár na tíortha trom-mheasach is riachtanach dibh a chnuasacht re linn múinte na teanga-sa ná leigidh re faillighe mur n-aimsir re fánaidh smaoinidh gur dualgas dibh lá éigin suidhe mar bhreitheamhain agus mar liaigh i bhfochair barra na faoisdine agus seasamh mur seirbhantaidh díleas dian-ghníomhach fíor-cheart ag altóir an choimh-dé ag rún-diadhcht agus ag ríomhadh an tsoisgéil do mur gcomh-chréatúiridh dá bhfuil an iomad díobhtha faraor gan bhéarla gan léigheann gan fhoghluim gan eolas gan tuigse gan inmheadhain gan inntleacht
mar sin cia air a n-iarrfid teagasg
ó atá orraibhse
is dearbhtha gur mór muingiin gaedeal bhocht na héireann as eaglais na coláiste seo
mar sin ná leigidh a ndúil ar neimhnidh agus is dearbhtha nach bhfuil aon nidh in mo chumhacht-sa nach roinnfidhe ribh go subhailceach ó chroidhe
is deimhin go bhfuilim anois agus go mbéidh cinnte go humhal carthannach in mur síor-sheirbhis  pól ó briain 31
dán ar an mbás
an bás
a óig-fhir cé gur mór do stór 's do shaidhbhreas cé gur áluinn do shnuadh 's gur mórdha d'éadach gan tuirse gan bhrón acht i gcómhair le bhénus léig díot gach bród is gan ghlórthaí géillidh agus úmhlaigh do'n leomhan thug buaidh gach tréanfhir
an t-óigfhear
cia siúd a bhuaileas nó labhras comh dána mar phrionnsa sochlach ag mo gheataí sparrtha
is tíoránnach beadaidhe thú sé mheasaim mar paraoh nó goidé fá do ghnoithe liom aithris gan spás damh mo gheataí tá daingean is ní heagal liom námhaid is ná bí liomsa seasamh nó dheanfaidh mé cáin ort
an bás
fosgail do gheataí cé daingean 's gur láidir agus sgar ón méad úd da'r geineadh ó ádhamh
is mé an fíor-theachtaire thigeas ó'n árd-righ is mé an fhuaim daingean a ngoirthear an bás de is faobhrach mo lanna 's ní sgarann aon slán liom claoidhfidh mé tusa má's measamhail 's má's áluinn má's óg is má's másach is má's féiceamhlach breagh thú ní bhacann sin mise is goinfead gan spás thú mar rinneas le hector narcissus is dáibhi cé gur tréan agus saoghalta nó críostaidhe chum crábhaidh le mo shaighdibh gur ghoineas gach duine de'n ádhamh-chloinn 's ní éistim le leithsgéal 's béidh tú mar chách liom
an t-óigfhear
is práidhinneach do theachtaireacht chugam-sa ó thárlaidh nach n-éisteann mo leithsgéal 's nach dtugann tú spás damh 's mé i dtosach gach maitheas' i rabhairt na háille nach fada an ré aithrighe fuair nóah agus ádhamh matusalem is iomad 'san sgrioptúir dá dtráchtar is tar éis do mhór-gheasta seasfaidh mé an báire ort
an bás
is díomhain do theagbhail a mhacaoimh cé dána ag deimhniughadh tré chleasaibh mo gheasta-sa sárughadh
sampson cé gur neartmhar gan meisneach gur fhágas 's gach tréan-churadh leagadh is chasgaradh a náimhde éist leis an teagradh dorinnidh rí áirith' liomsa 's gan taise nó furtacht ar fághail dó
an t-óigfhear
ceann sgáile beag beadaidhe a n-áirmhim mar thréatúir is cosamhail nach n-aithnigheann gur ceann-phort ar chéadtaibh mise 's nach maireann sin neach ins an réagún nach n-úmhluigheann dom' aithne tráth órduigheas mé dhéanamh
fág-se as m'amharc 's is fíor-ghránna an phéist thú nó béidh tú i ndaor-cheangal 's gan d'fhosgailt ag aon-neach
cuirim is gur sháruigh tú an sár-fhear sin céasair nó ar phríamus do ghnáth 'casgradh gréagaigh nó iósua an rí árd fuair saor-chosg na gréine
an bás
cé gur mise an sgáile tá gránna 's in éigin gluaisfir gan spás liom cé gur crádh leat na sgéala is déan do dhícheall chasgairt 's beag mo achar féin leat
níl liúdaidhe nó seasaidhe san domhan mór-thimcheall dá rugadh nach rachaidh faoi ghlasaibh i gcinnteacht ó bhí dias hippocrates is galein mar dheimhnigheas is an tréan esculapius a fuair barr maitheas' inntleacht' damhsa gur úmhluigh 's is cúrsa tá cinnte é gur fágadh faoi'n úir iad 's a súile na linnte
an t-óigfhear
ó nach dtabhrann tú onóir do righ nó do phrionnsa
do dhiúc nó do bhreitheimh ar bharra nó ar bhinnse
bhéarad mór-phreasantaí dhuit-se gan chuimse 'sé mo chroidhe tá lán tuirse lán dólais is imnidhe fá thréigbheáil gach maitheas gach aiteas gach binn-phuirt más mór mo chuid talta go gcuirfear san gcill mé
mhaise nach ciúin a tháinig tú an tráth seo 'snár chlaoidh tú mo cholann le tinneas nó galra acht le grian na maidne le glaine 's le deallramh mar rósa úr corcrach bainte i ngáirlín tá mé óg urranta feidhmeamhail chum spáirne is beir leat duine eile atá claoidhte nó ársaidh
an bás
ní ghabhfainn-se duais ón duan-fhear sin croéseus ó thréan nó ó thruagh de mhór-shliocht-san éabha ní hé do mhór-mhaitheas san domhan do shaidhbhreas 's gurb'é do luach saothair i ndiaidh gach pléisiúir bheith cinnte 'measg deamhain 's gan osadh ar aon chor
a óig-fhir sguir feasta níl gar a bheith 'dréim liom óir fágfad lag meathta gan neart thú gan chéadfaidh tusa a bhí ceannasach cinnsealach béilbhinn
an t-óigfhear
bheith úmhal dhuit feasta 'sé mheasaim gur éigin is díomhaoin fá dheireadh a dtearn mo ghéar-chúis mo chian is mo mhilleadh mar geineadh mé i n-éifeacht
mothuighim na barra dá dteannamh in mo thaobh chlé mo chroidhe 'stoigh dá ghearradh 's ní fada mo théarma measg cealga na colna 's gan chabhair ó'n éag damh
tá mo shúile dá ndalladh gan amharc gan réir-sean mo bhéal a bhí tapaidh ag fáltughadh gan aon-neart níl lúth in mo theangaidh 's mór m'eagal gur baoghal damh bheith i bpéin-bhroid faoi smaladh ag deamhain le faobhair
an bás
mar is cúis ó seo thuigeas gach duine atá céillidhe má's óg is má's neartmhail go gcreaplóchaidh an t-éag é airgead nó ionnmhas ní ghlacfad nó péarlaí acht is cóir ábhe guidhe chum muire 's a déigh-mhic a léigean san dún atá snuadh-mhaiseach réidh-ghlan i gcomhursanacht na n-órd go ceolmhar gach aon uair
32
smuain a mhic
smuain a mhic go glic ag scrúdadh dáin gé mór do chéim do réim do chliú do tháin gé caoimh do ghné gé glégeal áil do shnuadh go mbéir i gcré gan spré gan áird gan luadh
ii
smuain gur baoghal do'n tsaoghal 'snach buan a dháil d'fhág saoithe tréan faoi léan ba huaill a gcáil tuig ó gach aon da'r chlaon dá lúb-chleas tráth tá i mbruid ag an éag gur bhréag a rún 's a ghrádh
iii
smuain gach am an dream ba dísle meas le faobhar lann ba teann gan mhaoidheamh sa treas 'na luighe gan neart i bhfeart i dtruaill gan chló gan leith gan chleas gan mheas gan uaill gan sógh
iv
smuain go beacht ar reacht-ghlan triaith na sluagh gan bhaos gan bheart acht ceart ag cléir na suadh is fíor gan bhreas is fris gan amhras é dil-fháil gan cheas go breas lán airbhre dé
smuain fá dheóidh mo dhóigh nach léir cá feacht nó uair de'n ló bhéas gleo-ghoin éaga ag teacht lean teagasg an uain gan chluain tré ghluais do ré lá cumair na mbrón is lón gan guais duit é
vi
an leabhrán so meabhairidh go lán léasach tá 'cómhrádh gan reamhrádh go sáimh-bhéasach do cóireadh gan ghó-dhreach san gclodh dhéanach go heolach le eoghan† glan-†caomhaonach
33
beannacht
banba buadhach seal dobhí éigse luadh clú na seanchaidhe annsacht cléire cliar gus suadh naomh-inis fhéilteach na n-ógh-nuadh'
ii
adhbhar éagcóir uaill ar ngoin creach monuar ar meanmain truagh gur táimh-néal labhra choinn phoenics scéimh eiteach éireann
iii
oideas aoil-ghuthach sáir-ghrinn inbhear tréan-thuilteach fuaim-bhinn lóchrann deallrach na bhfras nduan úghdar eagna gach searc suan
iv
iol-dhuilleach buan-ghéag d'aon phréimh barruigh uaithne gach árd chéim reacht treorach na sámh-laoi irial eolach na sean saoi
abhall chúmhra mheas bhlas inneal scaoilte na ndaor-ghlas nuadh-réalt soillseach gach críoch uaithne fhluitheis na n-árd-ríogh
vi
ailean uasal na mbinn-bhárd drithlí laomdha na ngrinn-cheard ceartaidhe ceóil gach file sámh rian eolais na searc dáimh
vii
och nach eiteach eiteach truagh ísleacht inmhe fá dhíombuadh díbhse is dúinne a bheith beo gan eagal éire i gceart-chló
viii
orainn uile is dleacht anois congnamh re chéile san iris óir-chisde a n-ós cur gan locht innte na n-iomcháil do lomnocht
ix
mhéaduigh meadhon-teas mo chroidhe thréig re cian a cheart bhrigh iar gclos go ngluaisfeadh tar sáil ois eagair gaedheal-chló bhur gcómhdháil
ní dheallrann grian dream acht sinn oilbhéim is dluth-leanas éirinn labhra sinnseireacht nach dleacht goin gach míorúin ar n-éifeacht
xi
airghiméis uile fá seach óir-threibh éigseach muimhneach laighnigh 'gus ultaigh na reacht gleo-chlann bhéasach chonnacht
xii
eadradh eatorra má éirigheann 'ar measg ainchiall is dual a thoirmeasg chuaidh ar léir mhuinghín fá lár creach ar n-ainbhfios ar n-uabhar
xiii
otharas oraibh ná raibh 'na chrádh ró seadh íoc-lus gach aon tráth cumann cumhdach an árd-ríogh ar easbog a ionnraic chorcaighe
xiv
iol-mheas tsuaidh ó floinn b áin ghreannas ó fithchioll c ó longáin d chugaibh uile go buan beacht cuirim mo mhíle beannacht
34
feartlaoi an athar póil uí bhriain
séamus mac giolla choilleadh cct
goidé an ghruaim nó an teimheal neamh-ghlé-se a chír monuar ar shnuadhaibh na héigse ó chualadar luadh ar a n-uachtarán ghaedhealach pól breagh uasal uaibhreach céillidhe cara na sluagh san nguais bhaoghail déighionnaigh a chlaochladh uatha ó stuadh mhir a' téampaill
ii
ba sagart glan stuama é bhí subhailceach aoibheal oireamhnach uaigneach suaimhneach céimeamhail solasach deallradhach ainmneach daonamhail coimhfhreagrach eolgach ceannasach tréineamhail deagh-labharthach eolach cathrannach méineamhail
cosantach meanmnach caradach réimeamhail
iii
ba taitneamhach a shnuadh 's ba mhodhmhar eagnaidhe eisean ag fuagradh uaidh mar elias na reachta dofuair anuas ón aon-mhac do na díormaibh a ghluaisfeadh go neamh-shuaimhneach éiglidhe chuige fá ualachaibh uathmhar' dhaortha gur haistrigheadh uatha é fá shuan an éaga
iv
ba bhuadhach a mheabhair i meadhon na héigse thigeadh chum comhdhála chuige mar mbéadh sé a sgaoileadh na nasga is gach deacair dó-léighte ar aisde na n-abstall a bhí ann re linn chéasair do na saoithibh i gcoimhthionol re forchroidhe a chéadfaidh tá ag caoi go seachantach ó chaill siad a' t-éigeas
ní aithristear duar i laoi nó' gcróinic ar aon de shliocht ghaedheil-ghlais ba soilbhir óirbheart nach raibh de ghlan-mheabhair aige go stuamach ró ghlic i n-oideas gach léighinn is gach canamhna dar seoladh le neil mhac fénius' is le mac eochair a bhí eolach an t-oirghréas gan oilbhéim a bhí oiscéimneach óirdheirc
vi
fuair cumhacht ón righ mar mhaoise earghnaidhe na reachta naomhtha mhíniughadh go dearsgnaidhe do na díormaibh a bhíodh san tsaoghal-sa deabhaidh is réim lón shíorruidhe go fíor do dhéanamh do'n uimhir a ghlac gríosadh faol is riaghladh is coimeadfas a tslighe do dhírigh an sréadaidhe
vii
b'é an dara pól ag seoladh a tréada is dá gcoimhead go heolach ar fhaol-chonaibh an tsléibhe
bíodhbha dá gcómhair nó leo ní léigfidhe acht dá bhfaire re tócha ó neóin is re déide go forchraidhe maidne mar aron aoidhearach thug a chúram slán reis 'n-aimhdhéoin na neighiphteach
viii
ba gheanamhail a ghruadh gach uair le féachaint
ba cheanamhail uaigneach uaiseach néamhamhail
d'aithneóbhaidhe ar shluaightibh uathbhach éabha é ar a dheise ar a shuairceas ar a shnuadh 's ar a dhéanamh a shamhail ní luaidhtear uainn san réim-se acht augustún uais-gheal a bhí suall fá daonnacht
ix
tá tuirse agus gruaim ar shnuadh gach aonfhir tathaidhe nó cuallaidhe luadh in a shaoghal air óir choingeóbhadh sé subhailce suas is aoibheal i mbruigheanaibh suanaigh dó-bhrónach saidhbhir dhíbreóchadh an dubhailce uatha is réabfadh lionn tré n-a shuairceas ar ghruadhaibh bhuaidheartha
ní furus monuar d'uaislibh na críche seo a bheith soilbhir go luath nó dreachach a choidhche ó chuaidh sé fá shuan an caomhfa d'fhág claoidhte maithe na mumhan is connachta ríoghraidh is laigheanaigh tá suallach thug searc-ghrádh a gcroidhe dhó is chongbhóchaidhe go buan aca ó roilig na ríogh é
xi
tá an choláiste snuadhmhar loghmhar gléasta in a raibh sé ar shluaigtibh 'na cheann-athair naomhtha i dteimheal 's i muadh is na bladhaibh réabtha ó chlaochladh uaithi an laoi-réalt aoibhinn bhí dicheallach uaigneach uachtrach féidhmeamhail is 'n-eisiompláir scolardha do mhacraidh chrích 'n éireann
xii
tá 'n eaglais monuar neamh-shuaimhneach treaghdaidhe ó chaill siad a' t-uasal a n-uachtrán céillidhe tháinig mar luadhmaoid le huais tré réicsibh bhí ceannasach uaibhreach uais-gheal réimeamhail flaitheasach luaimneach subhailceach daonnamhail 's níor sgar siad dá ghuaillibh gur cuireadh fá líog é
an analach
trí choll le dair gan díth míle annaid dá dtaobh chlí dhá dheich i n-aondacht ghrinn le cúig mhí acht deich lá de'n tsuim aois an triaith do dhíol ar gcáin tráth cuireadh fá líog pól ó briain
is muar an easbhaidh feasta i gcríochaibh fáil an suairc-fhear slachtmhar gasda gaoismhar grádhach dobhí buadhcach beacht i starthaibh grinn na ndáimh is uasal-shagart cneasda caoin gan cháim
ua na bhfear nár chleacht bheith íseal táir is dar dhual flaitheas fáirsing innse fáil do ruaig na danair ghlasa arís tar sáil i gcluain an tairbh treas do chlaoidhig a mbláith
fuath is fala is fearg nimhe gach lá ag uan na bhfeart le bean mheic caill na gceard tre'r fhuaduig asde an fear ba líomhtha cáil tá uaim na sean gan mheas is gaoidheilg ar lár
suairceas seanchus carthanacht comhairle is ciall uaisleacht aigne is fáirsinge fóghanta fial buadh agus beannaidheacht eagna is eolas dian dochuaidh i dtalamh gan aisiog le pól ó briain
ad-chluinim go dtáinic sonn chugainn go deisceart éireann
fír-fhile faobhrach re fios saoi nach éadtrom san oidios
pól a ainm ceart le cóir aithghin dílios an chéad phóil
doctúir diadhachta dian díl tréadaidhe tréan an dúilimh bile beodha bríoghmhar buan breitheamh blasta na saor-dhuan do dheigh-shliocht lúig meann na n-each dobhí na áirdrigh muimhneach
giodh laighneach do gairmthear de is muimhneach d'iocht is d'fhéile gach ríogh-fhuil rathmhar fil ann dár dhúthchas teagh chinn chorann
mór a chomaoin tar chách eile ar an dteangain ghaoidheilge do chum gramat lór a mhéid nár frioth roimhe a leithéid
míle fáilte d'ua na mbriain go crích éibhir na n-óir-shrian iomdha neach anois ibhfus le'n féirrde thíocht 'na bhfogus
aithfir orm-sa nách  ná tabhair a fhir iúil san ealádhan ar son gach béime dá bhfuil san mbeag-shaothar im dheághuigh
do'n athair pól ó briain iseadh adubhradh an cúpla rann seo ag breith buidheachais leis fa'n ngramat do chum sé san mbliadhain 1809  cíodh fada ar lár bláith geal ár dteangan dúthchais gan mheas gan tábhacht gan ceannas conganta tá seabhac sámh sár-oilte is maiseach múinte do chlanna táil n-ársadh do chasfaidh an cúrsa
beart thug bárr áthais ar feadh na múmhan an leabhar breagh atá againn chum teagaisg múinte is an fear do dháil an áis sin go cneasta clúmhail ar cheap na ngrás ngrádhmhar a dhaingion chúmhdach
amhráin phádraig uí bhriain
35
maighréad ní chléirigh
tá cailín beag stuama uaigneach breasnaidhe i mbruach an mhachaire fásaigh agus iomlán a gruaige gur bhuaidh go deimhin ar a' bhfolt a d'fhuaduigh iáson tá sé cuachach casta dualach fighte anuas léith' go dtí n-a bhásta 'na troillsigh snuadha thar a guaillibh níos gile ná géis fá imeall tráighe
ii
tá a haghaidh comh h-úr le gnúis an leinbh dá ngoirthí tráth dhí blánaid 's a mailidhthe dhlútha os cionn a súl níos glaine ná driúcht i mbruithneas beáltaine mar shneachta ar ghrís tá a leaca chaoí' ag taisbeanadh thríd gach áthainne ó n-a béal dá bhfuighinn a méam cois íseal ó phian go sgaoilfeadh a grádh mé
iii
tá rotha a déad comhthrom ceart réidh mar ómra a' leasughadh ceárdan in a gcarcair shéimh nach bhfeicthear acht 'a réir mar tógthar a méin chum gáire fuaim a fuinn go mba bhinne dá roinn ná órgáin trumpaí 's cláirseach mar chubhar ar tuinn 's gan fóthragadh ann tá a píob 'ar liom 's a bráighe
iv
tá maoth-chroidhe na féile in a brollach glé'al faoi chneas mar an aol is báine 'sa cum seang déanta ar shlighe nach bhféadfadh neach faoi 'n ngréin a cháineadh
dá gcasfaidhe í ar mhalaidh ída i bhfochair na dtrí mbá'rioghan ise go bhfuighfeadh an dearg-ubhall ríoghdha le gur sgriosadh an traoi ó pháris
's anois má's mian libh fios cá hí atá mar chraobh faoi bhláth deas 'sí peigidh an fhaoileann nár thuill díombuadh aithneamhail saoitheamhail fáilteach
tá a sloinneadh arís ar gach aon a gheibh cumhachta fíor' ó'n bpápa agus guidhim-se an rí tá i gcathair na naomh go bhfághaidh sí saoghal is sláinte
suirghe phádraig uí bhriain
a placid young maid was the occasion of my futility le gur astraigh mé is sgafta réidh le n-a fuadach liom í
gidh 'bhfogus damh féin char léar damh iad ó dhuibhe na hoidhch' is leig mé cuisle mo chléibh go séimh isteach un a toigh
i am hated with malignity fá'n ngníomh a rinn mé gidh nach tréas é ar fhearaibh a choidhch' tis often the case with the greatest of quality  deir sé gur rún leis annsin  fad a mhairfeas an saoghal cha dtéidhim dá farradh arís is go síntear mé i gcré chan fhóghann cléir mo cheangal le mnaoi  char chongbhuigh sé a rún mar is follus ón chéad amhrán eile
36
moladh hanna ní chrosáin
tá géag dheas chailín 'mo dhiaidh i gcréamthainn 'sé ádhbhar m'eagcaoin' nach bhfuil sí liom ar uaigneas coilleadh nó i ngleanntán sléibhe mar mbéinn dá bréagnadh faoi bhruach na dtom
ní mar gheall ar fhortún a rachainn ar aon chor thríd na réagúin nó 'mach thar tuinn acht mar gheall ar ainnir na maoth-chrobh méar-lag dá gceanglóchadh 'n chléir le n-a chéile sinn
ii
créad é an fáth damh imtheacht gan staidéir chéille'
acht fanacht go réimeamhail i n-eolas chuinn dá mb'eol uaim a moladh chuirfinn síos a tréartha 's ar breathnughadh a déadaí go ndearnas sainnt tá folt donn daithte aici casta tré-fhighte 's gan easbhaidh réidhte ar chúl a cinn tá a rosga glasa faoi n-a malaí chaola 's a' rós ar aon chor in a leacaibh cruinn
iii
tá beóilín tanaidh aici lasta caor-dhearg 's a gnúis mar shliabh-shneachta maiseach slim tá bráighe is gile aici ná cubhar thétis 's a cíocha réidh-gheal in a brollach cruinn
saor ó pheacadh tá a croidhe gan aon locht agus annsacht chéad fhear i lár a cuim tá gach ball dí uilig a' teacht le chéile is macasamhail an spéir dheas níor tharraing peann
iv
dá bhfuighinn-se hanna cha n-iarrfainn spré léith agus thuillfinn féin a gcaithfeadh sinn ní bhéadh orainn uireasbhaidh i n-aice a chéile agus bheirfeadh céres ar ndochain dúinn
'sí sgoith na gcrosan í ar thoiseach sgéimhe má dhiúltair mé 'nois ná déana moill acht fágh réidh go tapaidh dhamh mo chómhra déanta agus cóirigh féin mé le cré san gcill
37
agallamh idir pádraig ó briain agus a bhean
pádraig
éistigidh a chomharsain is cluinfidh sibh dán beag racan a tharlaidh teacht abhaile as a' droichead sé'n nidh adubhairt paidi go tapaidh le máire nach bhfágfadh sé árus nó 'n bhaile choidhch' léith acht go saothróchadh sé sgilling 's go gcaithfeadh ar chlár í nidh mar ba ghnáth is ba chóir do mo léithid
sul fá mbéinn-se faoi sgannal ag bean nó ag páistibh rachainn thar sáile 's cha phillfinn go héag
máire
nach mb'fhearr damhsa oibridhe a d'imtheóchadh na sglábhaidhe agus bheirfeadh dhamh a pháidhe i ndeireadh gach lae nó stócach bacaigh a d'iomchróchadh a mhála agus roinnfeadh le mo pháistibh a gcruinneóchadh sé de dhéirc ná do léithid a dhruncaire a thathuigheas toigh tábhairne agus imthigheas 'do ráca dona gan séan 's nach bhfuil pighinn dá dtuilleann tú le saothar do láimhe nach gcuirir le fánaidh do sgórnaighe é
pádraig
is fiosach do'n tír nach mar sin atá mé bím seachtmhain is lá nach mblasaim aon bhraon 's nuair a shuidhim 'na gcuideachta bím fear mar chách ann is char chleacht mise cráidhteacht i dtoiseach mo shaoghail
bhí mé ar chuantaibh coimhthigheach i bhfad ó mo cháirdibh 's a d'ainneoin mo námhad tháinig mé saor má théidh tú ar mire 's má's ionann leat 's do bhás é ólfad leann márta agus gloiní a bhíos daor
máire
má bhíonn tusa tamall go seachnuigheann tú an áit sin a n-óltar ann cártaí is gloiní bhíos daor muna mbéadh agat-sa sgilling nó dhá phíghinn cha dtaobhuigh tú 'n lá sin fá naigin dighe géir'
is má bhí tusa tamall le luingeas is bádaibh chan fhacas luach potáta agat 'na dhéidh 's muna n-arthaigh tú d'fháisiún 'sgan a bheith mar tá tú tóg leat imbárach abhaile chuig do mhathar
38
thig ciamhaire ar mo chuimhne
thig ciamhaire ar mo chuimhne 's mo chiall mhaith gur imthigh le triamhain fá'n oilean a d'fág mé 'mo dhéidh mar mbíodh cléir ann go follus a' léigheadh 'gcuid leabhar chum gaedheil bhocht' d'ullmhughadh le grása dé
teacht réim-theas an earraigh bíonn an saorclan ag borradh faoi ghéagán ar thulaigh 's i dtárr gach cloidhe ag teacht féile na nodlag dá bhfuighinn réidhteach ó'n gcogadh i néirinn ag an obair lámh leo a bhéinn
ii
is clúiteach 's is fearamhail múinte na feara súgach seanamhail sásamhail fial bhí san dúithche úd a thathuigheas gan diúltadh gan choimhthighios mar raibh súgradh gus aiteas le fághail in gach sgéal
deir na h-úghdair gur báidheamhal iad ar úir-shliocht an domhain 's dá siubhailinn an talamh le deallramh na gréin' a shiúr dhil na mbeannacht umhluighim dod' onóir agus stiúir mé ar aithreachas árd do'n tríon'
iii
tar éis gach fabhall i dtrom-chladh na mara is foillseach ó sgaras le cuan áth-cliath na linnte bhí in m'amharc le n-innsigh gan mheabhal mar fhionn a bhí i dteamhair ag cuimhniughadh na bhfian
an geimhreadh gur chaitheas agus iomlán an earraigh gan chomphort san athrach a d'fhág mé faoi chian ar a' gcontabhairt le n'aithris do lucht coimhdeacht' gach ionad go mbéad fá chingcís ar mhalaidh gan amhras a' triall
iv
a rí mhóir na n-aingeal a riaghaluigheas gach duine ó'n mbliadhain úd do cumadh ádhamh de'n gcré 's gur le do dhiadhacht a bhainis as a thaobh deas i gan fhios an bhean 'riamh nár geineadh i n-oidhridheacht éabh' thug tú 'n ghrian dúinn mar choinnil 's na réalta go luinneach chum sgéala go bhfuilir ró-ghrásamhail fá'n t-saoghal acht a rí d'fhulaing peannóid agus piantaí da'r gceannacht má tá mo thriall-se go plimouth go sábhlaidh tú mé
shaoil mé gur fanamhóid briathra gach seanóir a bhéadh fiannaidheacht ar shamhail árus na bpian 's gur le fiabhrán do chanas le frithidheacht gan aithrighe ar gach taobh do na bealaigh a ngluaiseóchadh 'n srian
in aimsir dúbhlacht' gan earradh gúna bheith thorainn lúbthaí ina hammóig  nidh nachar mhian imeasg brúidí gan árus muchta in gach galar dar mo chúbhais nidh nár b'ait é le pádraig mhac briain
39
an píosa suaircis
an píosa suaircis a chuir tú 'nuas chugainn ó maigh an fhuada go gráinseach na gaoith' thóg sé gruaim de gach aon tráth chualaidh go raibh tú buan-seasta i dtreóir 's i mbrigh
a chroidhe gan truaill-bheart is duit ba dual cheart ar fhlaitheas thuath-mhumhan agus fagháil gan mhaoidheamh ba tréan do ghuaille le náimhde ruagadh is do lámh i n-uachtar i ngárda claoidheadh
ii
tá sinn subhailceach fá chluistint uait-se go dtiubhrfair cuairt in ar n-áit arís do choinne an uair sin béidh fáilte ag sluaightibh 's mé leat a' comhluadar má's áil le críost
a stoc na huaisle a fuair tiodhlcaidh buadhacht' agus caithréim uachtrach in gach áit dá mbír go bhfeicfead thuas ort an aibid uasal 's tú 'míniughadh cruaidh-cheiste i nglórthaibh caoin
iii
a chiúin-bhean uasal go luath dá ngluaisfá 's mo ghríosadh suas chum startha ceoil dá bhfuighinn thú a chluanaidhe ar bhruach an fhuaráin agus deoch naoi n-uaire de'n tsruth le n'ól bheirfinn duais duit dá nglacfá uaim í culaidh uaithne 's a leith de'n ór ar ndúil i bhfoghlaim go mbéinn comh stuama go gcuirfinn cual bheannacht suas chuig pól
amhráin bhriain rabhaigh uí chléirigh
40
ráfla an smaolaigh
a stáid chiúin chéillidhe mo chrádh géar 's m'éagcaoin nach n-athruigheann tú do mhéin mhaith is fághail réidh un a bheith liom 'n áit nár ghearr linn ar laethe chois trágha ag sír-fhéachain ar áille na n-éan beag a' seinnim ar an tuinn ag trácht ar gach sgéal beag a b'fhearr gearradh laethe mar a dtig deallradh ó'n ngréin ag tóigbheáil cuisne de na glinn 's muna dáimh leat an réim sin céad slán leis an gcéill mhaith agus d'fhág tú gan aon mhnaoi mé feasta le mo linn
ii
a phlúr gach maighdean glac dáimh le mo ghéagaibh sul fá leigfidh tú i gcré mé nó ar leabaidh leis na mairbh sul fá bhfásaidh an féar glas tríd cheart-lár mo chléibh-se i gclárthaibh fuaighte go daingean faoi throm
i gcás nachar bh'ionngadh fhághail do mo léitheide le dánacht na réime do léigeas le mo cheann 's liacht sár-mharcach gaedhealach d'árd-fhuil na bréifne fághail bháis le héad fá do dheilbh ag dul i gcill
iii
'sé do chaoin-chum glé'al is do bhrághaid mar an aol d'fhág caochadh ar mo radhairc do mo dhalladh gach am agus claoidhteacht ó'n éag ar mo chroidhe 'stoigh dá réabadh tráth smuainim thú bheith réidh un sgaramhaint liom
ba íocshláinte shéimh liom aon phóg ó do bhéal bhinn 's dá bhfághainn í go réidh níorbh eagal damh bheith tinn 'sná bí 'do cheannfáth le mo shíneadh ins a' léine ariamh nár sgar le haoin-neach dá ndeachaidh faoi n-a chuim
iv
a mhaise gach bantracht ná ceil orm d'annsacht agus mé ar ghoin bheith anbhfann lag claoidhte furtuigh orm in am sul fa dtiocfaidh orm an t-am a bheith i dtulaigh na bpancan sínte
acht muna bhfuigh mé toil m'intinn' gan ghéillbheáil do choimrighe na cléire in gach punnc dá míniughadh na ríoghachtaí gan toirmeasg go siubhailfead ar a' gcontabhairt 's anonn thar a' tuinn ins na ciantaibh
thig dáimh 'un éisg ar bharr an tuile léimnigh an sugh-talmhan is a saorclan a' fréamhadh faoi n-a bhonn fál cnudh 'gus caora 'a fás an uile taobh dinn ar lámha fá n-a chéile faoi dhuilleabhar coill'
bláth gach aon luibh a' fás agus a' fréamhadh go laghach le n-a chéile bonn ar bhonn agus ráfla 'n smaolaigh i mbarr na dtor a' léimnigh go laghach le n-a chéile ó thom go tom
41
róis bheag dhubh
go dtagaidh néalta ins na spéirthibh le go stróicfidhe cnuic is tuile shléibhe 'na dtulte tréana go ndóirtfeadh fuil ar ndúil go réabthadh carn sadhbha is na móinte 'lig go bhfághainn amharc éigin sul fá n-éagfainn ar mo róis bhig dhuibh
ii
is duine éadtrom gann i gcéill mé ar nós fear meisg' 's ní fhéadaim codladh dhéanamh acht an bhreóidhteacht dom ghoid tráth bhraith siad mé bheith tréith-lag gan treóir gan mheas tháinic an ceithearnach fá bhun a' tsléibhe agus thug mo róis bheag leis
iii
mhearaigh tú mé a bhradóg 's nár budh feirrde dhuit agus m'anam istoigh i ngeall ort 's chan indé nó 'ndiu d'fhág tú lag anbhfann mé gan ghné gan chruth is rinn' tú feall orm a chaoin cheannsaidhe tá gléigeal dubh
iv
nach bocht a' réim a ghlacas féin ó 'ndé go 'ndiu trasna 'n tsléibhe in a déidh-san mar seoladh damh caol na héirne a thug mé léim gidh gur mór an sruth is gur 'mo dhéidh ag carn sadhbha bhí mo róis bheag dhubh
a róis bheag dá mba liom thú do b'aoibhinn duit is deas a chealgfainn do leanbh bán dá mbéadh sé 'gol dá mbéinn agus tú i nalbain ó 'ndé go 'ndiu is sgéal dearbhtha nach bpilleamuist araon gan ghuth
vi
arm na héireann is bíodh ag géilleadh damh in órdughadh 'lig 's gach stair dá léightear a' teacht le chéile ar chrodhacht mo chuirp clumh na néanlaith i gciumhsaibh gléigeal ag mo shlóighte ar muir b'fhearr a' spré liom bheith 'siubhal a' tsléibhe le mo róis bhig dhuibh
42
pádraig mhac an tsuinín
tá grádh agam ar chailín beag breasnaidhe glan saoitheamhail óg ó's grádh chuaidh ó cheilt é níl fhios agaibh cá hí go fóill acht nuair nach bhfuil agam ar son mo dheiscréid' acht piantaí 's brón sgaoilfidh mé na geasaibh is chan fheiceann sibh mé a choidhch' níos mó
ii
nach truagh mise 'g imtheacht go neamh-chorruigheach 's gan m'éadail liom 's mo chroidhe bocht a' fuireach faoi n-a brollach geal a' léimnigh 'nonn a' léigeadh mo dhubh-bróin mar chuideachta ar thaobh gach gleann mar éagcaoin na bhfionnóg i gcúl na dtumóg tar éis a n-éanlaith' chaill
iii
le n-a chomhrádh caoin luinneach neamh-cheasnuigheach ar phiantaibh an ghráidh 's go léigheasfadh sise coimhthionól le n-a hintinn go neimhdhíoghbhálach má tá sé in mo chinneamhain bheith ar buile dá díth 's gan a fághail a dhia gan mé in mo shionnach go ngoidfinn í liomsa 'na támh
iv
gach aon le'r mian fios fhághail cia mise a thug spéis do'n tseoid tá fáilte ag bhúr ngliocas a bhaint as a' bhéarsa so romhaibh an marta 's mó doineann dá dtáinig 'ná bhí 'riamh go fóill lá fhéil' pádraig a bheith 'na shoininn 's gheobhaidh sibh m'ainm-se 'mach réidh
is fiú ór an chéad litir do n-a hainm in gach tír 'san domhan 's go dtarraingéochaidhe claidhmhte na thimcheall ag cléircí ar bórd ní dual aifreann maidne gan a hainm a bheith ar thaobh de'n leabhar siúd ceist orraibh cia mise nó cia hise 'nois ó héisteadh 'n ceol
amhráin pheadair mhic ualgairg
43
tuireamh phádraig mhic an tsaoi
a phádraig úr-mhic ba cliú do ghaedhealaibh do sheasamh do shiubhal do lúth 's do thréine do sgéimh gan smúid a b'úire féachaint is claoidhte tá'n dún-sa 's gach cúigeadh do'n réagún ó cuireadh san úir thú i dtús do thréine bhéadh pádraig stór-mhac da'r bh'eol dó féile réidhteach gach slóigh i n-ór 's i n-éideadh pronntóir seód ba chóir bheith i gcéim mhór in uachtar fódhla ag órdughadh laochraí ag caitheamh na sról-bhrat de na seórtaibh ba daoire is ó cuireadh san úir é is dubh-chroidheach céadthaí
ba hé súd an gruagach bheirfeadh buaidh ar laochraí le lannaibh ar luas i gcruadhas na mbéim-chath mar chonall a ruagadh an sluagh sin mhéadhbha nó mar chonnlaoch na mbuaidh nachar truailliughadh i ngéibhionn brainnse ró-cheart nachar threóirigh claon-bheart a shíolruigh go mórdha ó phór mhilésius
sé luadráin a bháis do chrádh na céadthaí 's d'fhág go leor dá ghaoltaí 's a gcroidhe dá réabadh a' silt na ndeor go mór fá'n éagcaoin gach bantracht óg na sról-bhrat gréagach a' triall ins a ród go brónach tréith-lag a' greadadh na mbos 's gan tocht ar aoineach ó cuireadh pádraig mhac an tsaoi 'na luighe faoi liagaibh
is deimhin go bhfuil tuilleadh ar buile do'n tréanfhuil síol mbriain na bhfolt-óir nachar leonadh i néirinn acht i gcaithréim 's i stró go rómhail séanmhar agus prionnsaí cóigí dóibh ag géilleadh tá 'gcroidhe mar oisín ar lorg na féinne ó d'imthigh an mac so faoi leacaibh i gcré uainn
ó néill na slóigh 's go leor de'n réim sin 's gach brainnse caoin do shíol mhilésius dá raibh a ghaol go fíor ó fréimh leo
gach bantracht ró-cheart faoi chóiriughadh gléasta a' triall faoi ghleo silt deora ag géar-ghol ó dhún an bháis a raibh i gclárthaibh an déagh-mhac i dtús 'aoibhnis agus áille a bhreaghthacht 's a thréine i dtús na maicne ag asdar dá fhéachaint i dtús na marcshluagh ag teacht un a théaghlaigh i dtús gach maitheas le treise 's le tréine i dtús gach bantracht na mall-rosg réidh-ghlas atá go cinnte foai ghleo na dhéidh-san ó dúnadh mo ghaisgidheach i dtaisgidh faoi liagaibh
le naoise chuaidh a sgéimh a mhéin le guaire bhí áille narciussus le feicsin 'na ghruaidhe
ba chóir é bheith sgríobhtha i leabhraibh 's i nduantaibh gur do fhír-shliocht na righte é ag claoidh lucht uabhair pádraig mhac an tsaoi an mílidh buadhach 'sé crádh na mílte é bheith sínte i n-uaigh
ós ceann a chláir bhí a lán ag caoineadh an sean 's an t-óg le brón ag síor-ghol 's measa liom a mhathair 'na dhéidh ná na mílte is í ag sgriúdadh géar fá'n éagcaoin chéadna
an mílidh carthannach a bhí ealadhnach eolach méineamhail marthannach a fuair treise agus cródhacht tá a dhearbhraithreacha go deimhin ar buile fá'n óig-fhear agus feasta cá hiongnadh a gcroidhe bheith leonta ó fágadh pádraig mhac an tsaoi sínte i gcomhnra
b'é súd croidhe na féile le méin mhaith bhuadhach cliúiteach céillidhe réimeamhail stuama b'a mhian gan leisg bheith déanamh taise le truaighe an macaomh méineamhail 'bhí tréarthamhail suaimhneach d'fhág sé gaill agus gaedheil 'na dhéidh faoi ghruaim mhóir ó chuaidh sé a mhéadughadh na cré 's dá fuaradh
bá é súd crann seasta ar thoiseach na gcéadthaí mar gholl nó osgar bhéirfeadh osadh i ngéibhionn nó mar hector go dian ag claoidh na ngréagach nó mar pháris éachtach chuaidh le bainríoghan na sgéimhe nó mar chaoilte ba lícthe 's ba cliste de n'fhiannaibh nó mar dhiarmaid donn a mheallfadh gach maighre a sgaoil na glasa 's thug feara as géibhionn mar súd do phádraig 'sé a bhás do bhuadhair sinn
tá éadan na guileadh ar buile 's ar buaidhreadh an chopanaigh shuairc 's a snuadh dhá tréigbheáil gan chuachaibh coilleadh nó ceileabhar na n-éan ann nó cláirseach le binneas is seinm ar théadaibh ó dúnadh mo ghaisgidheach i dtaisgidh faoi liagaibh
beannacht ar gcreidimh leis an déagh-mhac go deóidh beannacht síl ádhaimh na n-abstal 's na n-óigh beannacht na n-aingeal is beannacht na cléire míle beannacht le n-a anam gach lá dá théagradh
annalach
míle ocht gcéad 's an ceathair ar fhichid na dhiaidh réir leabhar na naomh dá rádh linn aois íosa mhic dé go hoirid an lae is deimhin go léir a dtráchtaim go ndeachaidh pádraig mhac an tsaoi faoi liagaibh 'na luighe déagh-mhac a chlaoidh an bás uainn
44
freagra do cheól philip mhic dealgáin
nachar bhfurus duit a thuigbheáil acht gur tráill gan léigheann thú gan oideas gan eolas gan mheabhair gan bhéasa nach é tadhg ó conalláin a thoisigh ar ghaedhilg acht prionnsa fuair cliú mhór  niúl mhac féniuis
ii
dobhí i bhfad dá teagasg re treise san égipt sul fá dtug maoise clann ísrael as géibhionn
ní fiosach do'n gcomharsain goidé 'n cóigeadh a thréig tú acht go dtáinig tú 'na measg le do mhaistreadh béarla
iii
ar an ndúil go gclaoidhfeá croidhe na ngaedheal ceart acht a phortáin gríbe is a' líonadh bhéidh siad le treise le stát is ag árdughadh an léighinn so a dhealgain ghruama a thug fuath do'n ngaedhealtacht
iv
is gearr an t-am uait go mbéidh fuath ag an gcléir ort shaoil tú gaisgidhigh agus gruagaigh shubhailceach ghaedhealach a chur faoi smúid le do rúsgadh béarla ag déanamh do dhíchill a chur claoidh ar a' dtréine
a scaltáin a ghluais ó chuasán sléibhe dá aithris do'n tír go bhfuil tú ar thaobh na cléire acht dá mbéadh fhios ag gallaibh air ar chuir tusa' thréas ann dhíoghalfaidhe le cnáib an pháidhe go léir leat
vi
is tú an t-arc aníos ó íochtar éireann nó d'fhás ó'n tsiabhradh atá ag sidhe na céise a thriall go dtí sinn le do bheirtín bréige agus shaoil tú gleo chur ar phór mhilésius
vii
acht i n-aimhdheóin do ghliocais is duine gan chéill thú béidh na déigh-mhic gach tráth ag árdughadh a gcéim mhór a dhosáin chluaisigh is gruama d'éadan is glas agus is uaithne do shnuadh is do ghné 'lig
viii
a mhic sgeacháin scallta bhí feannta faobhthaidh a tháinig 'do stráinséir 's tú 'g iarraidh déirce níl fhios goidé'n tír a dtáinig tú i scaol na sgéin' as acht gur shéid tóirneach na gaoithe ó chaisleán séain thú
ix
fuair tú fosgadh agus áitreabh ó ghaedhealaibh gur éirigh tú dána ar lámha na dtréan-fhear nó gur ghlac tusa láimh a bheith 'cáineadh na gaedhilge 's na déigh-mhic atá dá teagasg le treise 's le tréine
tá na ciseáin 'lig líonta do na sítigh céadna agat-sa 'mhic dealgáin a chóigcríchthigh bhréagaigh ní do'n ádh dhuit baint leis na tréan-fhir tiocfaidh pláigh agus gorta sgrios agus léan ort
xi
níl tír nó áit a dtráchtar ar do luadráin nach mbíonn fir agus mná go hárd ag cruadh-ghol fá'n ngaedhilg na séad atá ó'n ngaedheal glas anuas ann go bhfuil sí dá cáineadh ag an tráill gan suairceas
xii
an té d'amharcfadh go dlúth ins na húghdair ghaedhealach' dogheobhadh sé síos go fíor le léigheamh ann nuair a tháinig partolánus slán go héirinn go raibh sí 'na bharcaibh ó'n spáinn 's ó'n ngréig leis
xiii
ins an am sin ní raibh focal againn de'n bhéarla nó gur ghlac tusa 'láimh é is tráill gan chéill thú bheith 'g ísliughadh na sár-mhac 's ag cáineadh gaedhilge acht guidhidh siad an bás duit an bás fuair hérod
xiv
nó alasdran mhac philip dar uaidh na cuileógaí éadan nó mar nimrod an fiadhaidhe a chuaidh i dtréas mhór nó mar cuireadh an rí nebuchadnéasar le hórdughadh an aingil ag ingilt ar an bhféar glas xv
ar feadh seacht mbliadhna gan chiall daonna dá mbéitheá san gcruth sin ba ró-bheag an sgéil é a chóigchrícheach bhacaigh tá 'g imtheacht le bréagaibh a díbreadh le d'olcas ó íochtar na héireann
xvi
sul fa dtiocfaidh ort an bás 'na fhágbhas tú'n saoghal so atfaidh do theangaidh 's béidh do chogus dá réabadh pléasgfaidh do shúile is do cheann in a dhiaidh sin is cha dtig leat aon fhocal a chumadh de'n mbéarla
xvii
go lá do bháis ná raibh ádh nó séan ort 's nuair a chuirfear san uaigh thú cha bhíonn gruaim do dhéidh-se acht atá sgéal eile is measa nó'n méid sin tiocfaidh cerberus go dtí thú a dhaoi-mhic sgeacháin
xviii
agus iarrfaidh sé ort 'theacht le do bheairtín bhréagach cha leigeann sé do bháthadh as a' mbád má's féidir bhéarfaidh charon slán thairis an átha go léir thú go ríoghacht na ndeamhan i measg lasracha géara
xix
tapaidh deifrigh agus ná déan pléid liom chuir mo dhia do choinne mé go gcuirfidhe thú 'ngéibhionn  nuair chonnaic plúto ag teacht é 'sna ciseáin air fuaighte d'fhosgail sé a mhór-chraos agus léig sé béic as
xx
d'fháiltigh conán roimhe agus bhulcan a' bhéil duibh acht leag cúchulainn é le bois ins an aghaidh glac sin ar sé s ná bain leis an ghaedhilg má gheibh tú ar ais in do chlódh le haon-bheart
xxi
tá sé dhá mhíle bliadhain ó bhí mise ar an tsaoghal sin mé fhéin 's mo bhunadh dá ngoirthear 'n chraobh ruadh sí'n ghaedhilg bhí againn dá labhairt le chéile agus fós ag gach duine da'r geineadh in éirinn  xxii
agus so dhuit do chinneamhain in ifreann a' sgréachaigh mhic sgeacháin na gciséan bhí 'g imtheacht le bréagaibh gan foirchionn gach chríoch ag caoi fá d'éagcaoin bíodh sin mar sin agus tá sinn réidh leat
45
seoladh an spailpín
nuair a rachas tú go cill maighnenn pill ar ais go bail' órrthaidh gearr amach laoide agus síos fá n-a bóithribh nuair a bhéas tú 'gcrosa caol' glac sgíthisde in do lóisdín is ag éirighe dhuit ar maidin cuir bealadh in do bhrógaibh
ii
béidh tú ar an ród díreach a' teacht aníos go bail' lóibín nuair a bhéas tú ag an dísceart béidh tú fá mhíle de'n tóchar muna beith go bhfuil mé ramhar téagarta le hithe na feola shiubhailfinn-se leat tamall go gcuirfinn thú ar an eolas
iii
acht nuair nach dtig liom asdrughadh bheirfidh mé dhuit comhairle déana moill in gach bealach is bí 'fiosraigh nidh nach cóir dhuit nó deimhnighim dhuit a spailpín más mór do ghláibéid sróna nach mbíonn tú 'n achadh na muileann go gcuirthear bail ar a' bhfoghmhar
iv
ná téidh ún na midhe móire níos mó agus gabh láimh léith glac leathad do dhá chois d'fhearann uladh 'gus bí sásta nuair a rachas tú go dún binne bí ceileabhrach le mnáibh ann agus abair gur fleasgach ealadhanta thú a bhrostfadh port ar chláirsigh
fág do chorrán buana ag gearradh fraoich ag an tachairt congbhuigh adharc a' bhealaigh 's ná sgar ar d'anam le do mhála sul fá mbéidh tú 'n achadh muileann b'fhéidir gur minic a mhaith duit lán é is má gheibh tú meall nó millin in do ghoile cuir do sháith de
vi
is cosamhail thú le duine a mbéadh seachrán mór i ndán dó 's dá mbéinn-se mar adubhairt mé roimhe leat nó tréan mar a b'áil liom d'fhágfainn thú ar a' gcasán a bhéarfadh thú go port láirge ar an ndúil go gcasfadh fear leat bhéadh lúthmhar licthe láidir a bhéarfadh thart go sligeach thú má's a' triall abhaile atá tú
vii
is tú an fear is trioblóidighe casadh orm le trí ráithe má théid tú uainn go gaillimh is neach nach bpilleann slán thú aithneóchaidh feara chonnacht gur ab é cúigeadh uladh d'fhág tú cuimhneóchaidh siad fearg chonaill ort 's cha bhíonn osadh ar bith 'ndán duit
viii
acht má's mian leat a ghabhail abhaile déan a aithghiorra gan sárughadh fág luimneach ar do dheis-láimh agus codail i gceann tsáile ag teóirinnte an dá chuigeadh bí súgach gan ádhbhar agus congbhuigh an leaca chríon sin ort slíocaidh agus bearrtha
ix
nuair a bhéas tú ag bail' shláine béidh tú féin ar a' ród cheart ó'n tsráid bhaile ún an iúbhair lean do chúrsa gan áireamh nuair a bhéas tú 'mbéal fearsaide téidh 'mach ann fá'n tráighe agus siubhail thart sliabh gcuilinn muineachán is árdmhach
siubhail thríd shléibhte chuailnge agus suas as sin go cáirlinn nuair a rachas tú go doire ná bí gan fhios acht goir na gárda ann abair leo go deimhin go ndéana tú teine síos go lár de muna seolfaidh siad thú 'un na banna mar bhfuil na fir a bhfuil do páirt leo
xi
tiocfaidh dís anuas ort críon uaithne mar tá tú seolfaidh siad 'san tslighe thú cómh díreach le snáithe b'é cruachán ba tír dóibh 's i mbruidhin eochaidh d'fhás siad aithneóchaidh siad go fíor gur dá ngaol agus dá bpáirt thú
xii
leis sin d'amharc an fear claon orm le n-a radharca go dána is dubhairt ceist agam ort a chléirigh bhfuil d'eolas comh fáirsing ó thug tú eolas gach tír dhamh sgríobhfad é ar pháipéar acht an bhfuigh mé abhaile choidhche go siubhailfidh mé 'bhfuil ráidhte 'gat  xiii
ó chuir tú 'n cheist sin go dtí mé 'fhir chlaoidhte thú tá fágtha ó bheinn éadair go daimhliaga caithfidh do spága a mhársáil a' teacht ar ais duit arís codail oidhche ag cnoc phartholáin tá míle ó loch éirne ar an taobh thall de'n mbáinsigh
ag dul un a' heasa ruaidh dhuit bí buan in do rása is téidh ó sin go achadh na muileann 's nár phillidh tú go bráth as
dá mbéinnse i nachadh na muileann ba chuma liom oidhche nó lá
is nár thugaidh mo dhá chois mé ó achadh na muileann 'un na midhe móire go bráth
a spéir-bhean is gile is is binne guth cinn agus béil má's mianach leat fuireach nó go n-aithriseá mé go fíor duit é tá saidhbhreas 'na tuilte talta agus maoin mo dhéidh agus féadann tusa aithniughadh nach easbhaidh thug sa'tslighe seo mé acht críonnacht a chruinniughadh agus 'amharc ar gach tír go léir sé réab mé ó na glasaibh bhí orm ag mo mhuinntir féin
geallann sé duithe fósta go dtug sé a chúl leis an mhidhe mhóir le baint fhóghmhair agus le harm meathlaidheachta agus nach bhfeiceann dia nó duine é san arm sin ó so suas go bráth
amhráin pheadair dhuibh uí dhálaigh
46
ceol do na maighistribh gall-ghaedhealach
a ghlacann tuarasdail nó bríb ó chuallacht bhrocach éiriceach shráid chill dara i mbaile áth' cliath ar son an bíobla gallda do léigheamh
a mhaighistrigh gaedhealach a ghéilleas do shacsanaigh tá sibh bhúr gcodladh 's is brónach bhúr sgéal do thréig sibh mac dé is do shéan sibh do chatoilicigh is dhiúlt sibh do'n eaglais tá ar lorg na naomh
is díolaidheacht bhréige mo léan do cheannuigh sibh tairbhe an tsaoghail do chuir ar an tseachrán sibh ghlac sibh an bhríb dothug mac na mallacht díbh tá sibh bhúr gcodladh 's is brónach bhúr sgéal
ii
ní thig libh a shéanadh nachar éag sé ar slánuightheóir is d'fhulaing a chéasadh le hiomarca pian chum sinne do shaoradh ó bhréagaibh an aidhbheirseor' ó chlaonta na colna 's ó chealgaibh an tsaoghail
d'fhulaing sé an méid sin go céillidhe carthannach is d'fhosgail an tslighe go ríoghacht na bhflaitheas duinn ní le piostil nó bríb do réidhigh sé an bealach duinn tá sibh bhúr gcodladh 's is brónach bhúr sgéal
iii
d'achtuigh sé an eaglais is thug sé di cumhachta an poball do threorughadh go flaitheas na bhfial agus gheall sé go mbéadh in a haice go trócaireach dá riaghladh 's dá seoladh go foircheann an tsaoghail
do gheall mar an gcéadna nach mbeirfeadh na geataí sin ifrinn ró-bhréagach thaodach tharcuisneach buaidh nó béim ar an eaglais ró-bheannuighthe dearbhuigheann naomh matha gur fíor mo sgéal
iv
deir sé linn éisteacht is géilleadh a thabhairt dí agus umhlughadh do'n chléir-cheart a d'órduigh sé féin nó béidhmid faoi léan mar édinigh 's puibliceain gan suaimhneas gan síochain gan ghrása gan séan
dearbhuigheann naomh pól ag sgríobhadh ún timotaidh gur b'í 'n eaglais so columan 's daingean na fírinne 'snach mór an díth-céille dhíbhse diúltadh dí tá sibh bhúr gcodladh 's is brónach bhúr sgéal
má tá an spiorad naomhtha dá seoladh 's dá stiúireadh fós agus béidh mar do gealladh go foircheann an tsaoghail ar seachrán ní théidh sí 's ní fíor go ndeachaidh fós acht 'na tórsa ghlan shoillseach gan mhearadh gan bhaoghal
tá fhios agaibh féin nach mbréagnuighthear an fhírinne ar a shon sin do thréig sibh cliair na síochana tráth ghlac sibh an bhríb ó'n mbréan-bhrosg bhíodanach tá sibh bhúr gcodladh 's is brónach bhúr sgéal
vi
deir na séantóirí bréagach' nach bhfuil le déanamh dhuinn acht an bíobla do léigheamh 's ar seoladh inn féin acht deir críost linn géilleadh is éisteacht cheanamhail a thabhairt do'n eaglais nó béidhmíd faoi léan
adeir linn ag lúcas 'san deicheamhadh caibidil an té éisteas an chliar gur leis-sean do éisteas sé 'san té tharcuisnigheas iad gur ab eisean do thréigeann sé tá sibh bhur gcodladh 's is brónach bhúr sgéal
vii
dobheirim díbh comhairle ciallmhar carthannach filleadh gus greamadh do chumann na naomh 'san eaglais tá fiúntach cumhachtach geanmnach cabharthach caithréimeach ceanamhail caomh mar mbéidh sibh i gcomhluadar aingle is absdalaí pátriairc naomhtha is fíor-chonfeasóirí i gcuideachta críost an rí do cheannuigh sibh is deirfidh mé an uair sin nach brónach bhúr sgéal
viii
moladh do'n athair atá grádhmhar déigh-reachtach déagh-chomhairleach déagh-chumhachtach déagh-chúngantach tréan agus moladh do íosa an righ-mhac déagh-achtach déagh-shomplach déagh-lochrach déagh-chleachtach glé'al moladh do'n naomh-spiorad fír-ghlic faisdinneach teagasgaidhe fíor agus ceann na n-eaglaiseach agus moladh do'n tríonóid naomhtha tuigsionach cá bhfuil an maighistir nach ndeirfidh amén
47
éirigh 'ghráine mhaol
tráth luigh mé síos aréir free from care in a silent room sé tharlaidh dhamh-sa an spéir and she arrayed like the silver moon
go faiteach tréith-lag claon she said young man pray now arise agus sgríobh síos cupla bhéarsaí for those ravening wolves in sheep's disguise  agus éirigh 'ghráine mhaol and exterminate this heresy tabhair lámh le dómhnall cléibh to gain erin's sons their liberty
ii
go cladhartha labhair mé léithe-se o bright angel of the gentle throng char léigh mé sgríbhinn dhiadha so i'm unable to write the song
glac misneach ars an mhaighdean but take care and my secrets keep agus sgríobhfaidh tú go méidhreach what will bring to shame those straggling sheep  iii
a chomharsain dhílse chléibh lend an ear to my verses few agus éistighidh le mo sgéal-sa while i relate my tale to you
tá mo chroidhe 'stoigh i bpéin-bhroid for my brethren's negligency mar nach gcluineann siad an chléir the true means of their sanctity
iv
nach buadhartha bocht an sgéal that they forsake the holy lamb 's gur b'iad so briathra a bhéil i'm the way and the life of man  gan fuil is feoil mhic dé i am afraid there is no hope at all is in bhur n-aghaidh má bhíonn an mhaighdean her son will remain deaf to your call
ins a' tríomhadh caibidil déag of st
paul to the corinthians deir sé béidh agaibh fáidhe bréige but beware of their false sentiments tá lán dúil ag na héiricigh that you'll take their words for orthodox do na slóightibh ag innsigh bréaga like their leader luther the wily fox
vi
anois sé deirim féin libh beware of their deluding snares tá sgapthaí ins an bhféar glas to trap and leave you in despair
mar gheall ar mhaoin bhoicht shaoghalta you have strayed from christ's holy flock mar rinnidh iúdas na mbréag when he betrayed the son of god
vii
an dall atá bhur meabhair to all before you well believed
nó nach gcualaidh sibh go leor of the truth and laws of christ's holy creed
chaill sibh féin an t-eolas since you cast your former pilot over deck agus golfaidh sibh go fóill é for leaving that ship that can't be wrecked
viii
a chidnappers bhaile áth-gan so hardened in false doctrine nach síleann sibh gur náireach to be partners with the swaddlers déanaidh aithreachas mar dháibhí who made the psalms when under ground nó béidh náire ar bhur gcnámhaibh if to write again i do sit down
agus éirigh 'ghráine mhaol and exterminate this heresy tabhair lámh le dómhnall chléibh to gain erin's sons their liberty
48
éire mo mhuirnín slán leat go bráth
ba huaine glas na mullaigh áit ar hoileadh iad mo shinnsear a éire mo mhuirnín slán leat go bráth bhí suaimhneas ag ar mbunadh cé gur cumhangán gann ar roinn de a éire mo mhuirnín slán leat go bráth acht fá dheóidh tháinic a' t-am nach rabh greim againn ar léigse is ba mhian liomsa fuireach mar ar rugadh mé 's mo ghaoltaí och b'éigin damh-sa imtheacht is mo cháirde uile thréigbheáil a éire mo mhuirnín slán leat go bráth
ii
gidh gur umhlaigh mé do'n reacht-san ní raibh faisceadh faoi mar chóir damh a éire srl
mo mhór-chumhaidh
mo theach beag chím 'na dhearg-lasrach dóighte a éire srl
is b'éigin damh-sa imtheacht ó mo ionad 's ó mo lóisdín ar teicheadh thríd a' domhan im' dhonán bocht 's mo dheóraidhe tá mo chroidhe 'stoigh ga ghearradh mar a sgaradh mé ó'n bhfód-sa
a éire srl
iii
lé cáilidheacht fhíor-ghlan do'n gcríoch-sa bhí mé seasmhach srl
i ngrádh le mo thír is ba mhian liomsa a leasadh srl
bhí mo chuideadh le héirinn 's go n-éagfainn dá cosnamh tráth threisigh siad na héiricí ba léir dóibh mé ag osnaidh ar son mo chreidimh b'éigin damh teicheadh gé gur leisg liom srl
iv
fuair mé caraid i dtaobh' thuaidh gé gur fuath bhí d'ar sinnsear srl
tá'n fhala briste uainn is tá snuadh shíor ar m'intinn srl
thíos is thuas atá mo lámh thoir is thiar atá mo chroidhe-se 's a choidhche ná bíodh muid dealuighthe le cam-chluiche ar mbíodhbhaí acht grádh thabhairt dá chéile 's gan a tréigbheáil go síorraidhe srl
acht éist
cluinim gotha is tá m'aigne ag éirghe srl  tá caradas 'gar dtathughadh agus faladas d'ar dtréigint srl
tá sinn líonmhar i ndaoinibh is bheir líonmhaireacht tréanneart bíodh ar n-intinn a bheith saor is támuid saor an uair chéadna is ar ndeagh-chlann 'san tír-sa 's ar bpríomh-laochraidh i gcéim-cheart srl
vi
ba ró-fhada ar nguaiseacht 's ba truagh-lag ar n-éagcaoin srl
le croidhe mór só-ghluaiste is dual duinn sin uile réidhteach srl
is gan umhlughadh níos faide dhóibh go crith-eaglach i ngéibhionn acht le lámh luath rún aigeantach dlúith-cheangailte le chéile dá mbualadh 's dá ngreadadh nó go sgriosamuid ó'n tsaoghal iad a éire mo mhuirnín céad slán leat go bráth
amhráin shéamuis uí thoimhleain
49
an bás agus an cláirineach
tráthnóna liom fhéin tháinic an bás fá mo dhéin 's nuair a chonnaic mé a éadan 'sé chreathnuigh mé bhí a chnámha go léir ar a gcoirr is iad géar is chuir sé fuil in mo éadan má's tanuidhe mé
bhí a fhiacla ar a gcír gan phuisin go fíor bhí a leaca 's a smaois éagsamhalta nuair a d'amharc sé aniar dhruid mise uaidh siar is annsin rinne sé gáire sár-aidhbhéalta
ii
tháinic glór ar a chliabh mar anfadh ar shliabh is bhí cubhar le n-a fhiaclaibh meirgeach' dubhairt sé le n-a bhéal an gall thú nó gaedheal mahomatach hindú nó éiriceach
nó ar ghlac tú leis an dream sin sean-liútar cham a fuair cogar faoi chuim ó'n an-spriod
is mór m'eagla go fíor go bhfuil siad faraor na mílte thart siar ag an sean-spriod  iii
is cláirineach mé atá i ndeireadh mo lae agus bhí mé seal aerach earráideach aid'ighim do'n t-saoghal go rabh mé gan chéill is tá 'fhios ag mac dé gur bharraigh mé
acht an creideamh sheol críost tá sé agam mar bhí sé níor mealladh le bíoblaibh galla mé leabhair uaisle na mbréag cha chreidim go h-éag go síntear faoi cré ins an talamh mé
iv
'nois a bháis bhuirb chaoil sin mar chaith mé mo shaoghal agus b'fhéarr duit suidhe síos go gcaithfidh mé tarraingt nó dó as mo phíopa le ró agus innsigh má's féidir cá rachaidh mé
ná h-abair níos mó acht leig uait an bógha 's ná labhair cómh fiadhta feargach má imthighim-se fhéin ná bíodh sinn i mbruighin acht seo dhuit mo phíopa is dearg é  v
labhrann an bás
maise dheanfaidh mé foighid mar is deas liom do phléid agus glacfaidh mé tréat mar b'annamh liom agus caithfidh mé toit le duine gan locht a labhras cómh h-aerach greannmhar liom
tá mé 'bhfad ar an t-saoghal ag cur cailleacha i sgaoll is tú'n chéad duine 'riamh thug cuireadh dhamh a chláirinigh chléibh suidh síos le mo thaoibh gheobhaidh tú fad do lae is cha chorruighim thú  50
an píopa briste
thuit mo phíopa ar an talamh
briseadh é is tá mé follamh bhí sé 'gcómhnuidhe ródhmhail réidhtigh' a choidhch' níos mó chan fhóghaim a léithide bhí sé díreach slíocaidh sleamhain chá bhfuightheá a léithid ins a' domhan
dubhairt paidi mhac ramhna is tam mhac cléirigh nach rabh a léithid faoi na spéirthibh is chá bhfuightheá beirt dá siubhailfeá éire a líonfadh is a chaithfeadh leis an bpéire
duanaire na midhe
raghailleach átha cárnn
uilliam buidhe mhac giolla ciaráin cct
'sé monuair nach bhfuilim tréightheach ar nós na n-ollamh gaedhealach 's ní bhéidhinn gan bhiadh gan éadach ar an ngléas so mar táim sheinnfinn stair ar theádaibh agus chumfainn sgabhtaí bhéarsaí agus chaithfinn seal go haereach ag raghailleach átha cárnn an géagán den bhfinne gur béas cuibhthe dhó bheith 'réidheadh lucht dáin a bhfuil suarcas is binneas ann gach siolla ó n-a bhéal bhinn sáimh
goidé an fáth don midhe bheith 'dréim leis
's gur bharruigh se ar a dtréarrthaibh an sgáinne phronnadh saidhbhreas le féile as a láimh a bhfuil grádh 'gus gean na cléire aige grádh 'gus gean na héigse grádh 'gus gean gach maighdean dá fhéachaint ar sráid
dá bhfuighinn-se teachtaire éigin a bhéidheadh lúthmhar gasta éadtrom súgach fearamhail féadhmanntach is tréightheach ann gach cás b'fhogus dó-san féirín dá siubhailfeadh mar na héanlaith is bheirfeadh beannacht is céad uaim chuig raghailleach átha cárnn budh eagal dó a chuir ar meisge dá mbiadh fuisgidh annsa' tír le fághail 's ariamh char cheil a chisde 's bíodh fios aige ar íotaidh cháich
ní lughaide gheall mac dé dó de mhúrthaibh breaca an tsaidhbhris ba dúithcheacha caiple caoraigh is oidhrigheacht ar áird
is mar súd 'a chóir dá ghaoltaibh bheith 'dúblughadh beart ar théadaibh ag ól fíon' ar hallaíbh gléigeal' le pléisiúr dá thrácht
fiafruighim ceist go ceannsaidh den eanaigh bhíos go meanmnach ag triall soir chum fairrge an uile am annsa' lá an bhfuil sgéal aici le cuimhniughadh ar ghéagán na bprionnsaí na hiarlaí chuaidh ar tuinn uainn chum comport a dh'fhagháil 's gur b'é ní adeir gach file dá bhfuil o dhoire go céidh dhroichead átha o léim síos go biorra thart go hiorra 's go taobh an náis gur raghailligh a fuair ceannsal is gur sadharglán díobh proinnsias an géagán 's é i gcinnteacht faoi imleach átha cárnn go haereach ar a chunndar agus bíom imeasg mo mhuintir' go n-ólfainn thort na bumpers dá chuimhniughadh fán gclár
tá annsacht na gcéadaibh ag an tseang-mhnaoi na ngléal-chíoch do sealbhuigheadh mar chéile do raghailleach átha cárnn is gur brainnse í den bhfréimh a fuair ceannsalacht éirionn síol gcearbhailligh dhúin éile is gaol éibhir on spáinn an ghéag gheanamhail beitidh 's gurab í is eagnuidheach' a léigheadh dáin ar bhéarla 's ar laidin go gaillimh ní'l a léithid le fagháil 's go bhfuil soillse an ghath gréine go follus ann a héadan is deargán na gcaor chon 'san ngléal-lil ag spáirnn
constantia 'gus bhénus cassandra 'gus heléna do bharruigh sí le sgéimh ar an méid sin de mhnáibh
go mbudh saoghalach fada séanmhar an dís ud le n-a chéile an chaoin-bheitidh bhéasach agus raghailleach átha cárnn
'sé monuair nach dóibh a bhí ag géillbheál an mhidhe agus an bhréifne faoi chíosaibh agus sé bhailte dhéag a dh'fhearras bárr char bh'eagal damh bheith folamh gan maoin eallaigh agus spré ann mo láimh 's go n-ólfainn sack is claret le mo charaid is méad ar clár chaithfinn seal go haereach ar nós mo thuigse a dhéanamh agus bhéinn-se ag guidhe dé gan mo laethibh a bheith geárr dá bhrígh gur cuid dá dtréarrthaibh relief a thabhairt do ghaedhealaibh le daonnacht is le déigh-ghníomh  go n-éirghidh leó an t-ádh amén gearrán bhriain uí bheirn
séamus dall mhac cuarta cct
b'fhearr liom gearrán bhriain uí bheirn fúm dom' iomchar ann gach ród ná a dhéanamh leis mar níd na goill ar sgála cruinn is iad ag ól
b'fhiúdaighe liom-sa gearrán bhriain fúm thart thiar 's amuigh fán mbóinn ná dhul dá mheasgadh ar eagán mias fear dá dhíol is dias dá ól
is iomdha duine lé'r cailleadh a chiall i mbaile átha fhirdiadh 's i mbaile átha truim ní lia ná racán i mbaile átha cliath ag ól fa ghearrán bhriain uí bheirn
an tamhrán
is iomdha tighearna iarla is ridire árd barún is biatach cliar is ministeair sáilm fán ngearrán sin bhriain le bliadhain dá shlugadh ar clár 's go gcaillid a gciall ag iarraidh coda de 'fhagháil
do budh é punch ainm a ghearráin
lá dá raibh rudhraighe
tomás mac cléirigh cct
lá dá raibh rudhraighe ag tóruidheacht creach ar fhearaibh bréifne na dtréin-each ag dol dó go fíochmhar teann siar tar seanbhaile na n-árd-chrann
ionnsaighe é go rangach stuacach cailleach raghallach gheal-ghruagach le cuigeol cruaidh barr-sgaoilte righin do mhaide feoidhe dubh-dhroighin
d'éimhigh mac mathghamhna do ghuth fann fóill a chailleach  is tharraing sé a lann
d'éirigh fíoch is meanmna na caillighe gur thuargain sí rudhraighe gan osadh gan faillighe
fear don aicme ar an áiridh d'fhuagair ar mac mhathghamhna le hárd-ghuth mo thruagh riamh thairngeas do lann ar chailligh is ar a lámhchrann
cuir isteach do chloidheamh meirgeach do thairngis go mear míothuigseach
fóill fóill arsa triath oirghiall go dtréigfidh an chailleach a cruaidh-chuigeol  síle
uilliam buidhe mac giolla chiaráin mac mhaoil chiaráin cct
bíonn sise síle i gcorraidhe a choidh'e liom mar nach ndéanaim-se gníomh ná fóghnamh mar nach gcuirimm-sa síol coirce ná lín meacanaidhe buidhe ná pónair
an measann sibh a dhaoine nach mise atá críonna muna mbrisim mo chroidhe le fóghnamh 's 'liacht ógánach saoitheamhail a bheirfeadh relief dhamh a' teacht na féil' míchil 'sa bhfoghmhar
dá mbéarfainn-se beó ar shealbhán bó a bheith agam no scór de chaoirighibh seisreach no dhó de chaiplibh breagh' óg' a bheith agam ar nós an tsaothair mo charáiste órna bheith liom 'sa ród 's mo chulaith mhaith dhóigheamhail éadaigh an measann sibh a chomharsain go mbéidheadh orm brón corr-starrógaí dh'ól le pléisiur
go bhfeicidh me an t-am a dtiocfaidh anall an ghasraidh chuaidh anonn tar bóchain ar theacht dóibh anall 'na slóighte as a gcampaíbh ní bheidhead do mo thiomsughadh i gcóirneál thóigfinn mo cheann 's bhéidheadh meas ar mo chaint 's ní chuirfidhe neamhshuim ann mo ghlórthaíbh d'ólfainn-se dram agus buideál den rum le fear ó chluain na ngall no bhaile órrthaighe
nuair a luighim-se síos ar mo leabaidh san oidh'e ní codladh do gheobhainn no cómnaidhe acht bídhiom ag guidhe na n-apstal 's na naomh 's ag cur impidhe ar rígh na glóire gan dolaidh ná díth bheith ar leanbh no ar mhnaoi dá gcomhnuidheann ar thaoibh bhaile órrthaighe acht an t-earradh bheith daor go ndéanfamuis an cíos 's ón madam go bhfuighfidhe debhótion
tuireadh aodha mic sheaáin uí raghallaigh
tomás mac cléirigh cct
1715 a
do chaill an cabhán a bláth 's ní bhiaidh go brách fa aoibh ó theastuigh urra na ndámh ba neartmhar lámh agus gníomh
raghallach na gcath cruaidh do bheireadh buaidh ann gach áird atáid anocht fa ghruaim is creididh uaim nach gan fáth
bás mhic sheaáin na n-each luath thug an ghruaim-se i n-inis fáil laoch mar leomhan i dtús sluaigh is fear mar uan leis an dáimh
fear mar mhaoise i ngrádh dé nár char spré le n-a bheó fear mar naoise i gcruth 's i sgéimh fear nár éar neach fa ór
samhail oscair i gcath cruaidh samhail ghuaire ag bronnadh séad samhail chormaic agus airt ag seasamh cirt do mhaithibh gaedheal
cá bhfuighe sgolóir táille
cá bhfuighe bráithre onóir
cá bhfuighe traibhléir fáilte
cá bhfuighe bantracht oisfheoil
cá bhfuighe díleachta dearóil cabhair ó anshógh an mhárta
cá bhfuighe an uaisle a thoil ó sheannoid go toigh na teámhrach
is iomdha bochtán gan brígh ó chuaidh an laoch 'san uaigh gan éadaigh ar bheagán bídh ó bhóinn síos go heas ruaidh
cúig déag míle seacht gcéad aois mhic dé mar dearbhthar linn go bás aodha mhic seaáin na séad creach na gcéad é ag dul i gcill
amhrán
thug aodh searc gan stad do ghrásaibh dé 's ariamh níor chleacht acht ceart don truagh don tréan
do sgaoil a mhaith a bhfad ar nós na ngaedheal is le dian chuir catha ag cur smacht' ar a bhiodhbhaidh féin
bónaigh ón bhfrainc
micheál ua cearbhalláin cct
ar an 6mhadh lá fichead de mhí ghionbhair sa mbl
1809
'nois a chlanna mílidh 'bhfuil dúil agaibh re faoiseamh no an mian libh fagháil sgaoilte as gach dócamhal a raibh sibh ann ag goill o thainig siad air tuinn 'un a' tseandroichid a thiomsughadh an fhoghmhair
éirigidh 'nois suas agus corruigidh go luath mar rinne maois agus a shluagh re phároh is bheara sibh buaidh ann gach cathair is gach cuan sin bónaigh agus a shluagh 'teacht air sáile
nach é fuaidh go héigipt is shiubhail na mór-réagúin no go dtainig se ar a léim go hanóbher is nach raibh calbhinist no lúthérian dhar chas air annsa' réim sin nár 'ubhair' se leobh gan bhréag 's mise bónaigh  is fon uan so fuair páis atá sé 'teacht air sáile 's ag iárraidh creideamh pádraig a threórughadh is go sgriosfa sé gach teámpall nár órduigh an t-árdrí is nach aoibhinn don lá thiocfas bónaigh
gé go gcreideann go leór nach eagal dóibh cóir no nach bhfuil furtacht no fóirthin re fagháil dóibh acht tiocfaidh sé ón bhfrainc an taoiseach gan mhoill a bhainfeas sodar as na goill  'sé sin bónaigh
nach aige tá an sluagh bheir béim agus buaidh mar alasdruin a bhuail an roinn eorpa
no mar hercules na ruag a d'fháig labhina faoi ghruaim acht 'sé bónaigh fear bhuailte na fódla
nach é bhain a' lá ag san domingó gan spás mar hector re fathaigh na cremóna
is gach ionumh do chlainn mhártuin a bheith 'gul 's a' gártha nuair a chluineann siad gach lá gur sin bónaigh
ní'l rusach no spáinneach prusach no 'áthrach no lochlannach fálta nár bhuail sé no go dteachaidh se go geármaine 'chasgradh na námhaid an ríogh-churaidh áluinn sin bónaigh
má's go héirinn atá a thriall a chasgradh gach riaghal dhar bhris cromuil agus liam na bóinne 's a chartadh gach gníomh dhar chuir háraigh ar críoch an gaisgidheach ríoghmhail sin bónaigh
'nois ólamuid a shláinte re fíontaibh na spáinne so céad míle fáilte an tráth ghluaisfeas craobh sgriosta gach págánach is gach éiriceach gállta gach bealach is gach áird 'sé sin bónaigh
briseadh na bóinne
goidé an sgléip seo ar sgriúdairíbh an bhéarla ag síor-chumadh bréag is dá dtreórughadh ag síor-chuir i gcéill gur sgrios siad gaedhil is gur hárduigheadh céim ag an bhóinn dóibh
budh olc olc bhur rún gidh gur mór as bhur ndúil agus ní'l acht seal beag geárr ann acht tiocfaidh an t-am a dtiubhartaidhe díol dá cheann agus cuntas ann gan cháirde
an uair sin a bhí agaibh crombhail i gcrích cha rabh aingeal ná naomh comh breágh leis bhain se an ceann don rígh 's níor bheannuigh'e an gníomh agus 'sé uillíam arís bhur slánuightheoir
níor bh'iongnadh liom an gníomh dá mbeadh sibh ag guidhe agus aghaidh bhur mbas a bheith i n-áirde ar cheasta go dtiocfadh oraibh an saoghal 's go gcaillfeadh sibh go síorthaidhe an stát sin
nachar bh'fhada bhí maoise agus poball israel i gcogadh 's faoi chíos ag pháraoh
's nachar bh'fhada bhí críosd ar thalamh dar saoradh o chathuighibh na ndiabhal náimhdeach
's nach minic a léirsgriosadh ierúsalem féin le fuaimneach mhalluigh gach náisiun is mar súd atá ar dtéampall sár-bheannuigh'e féin anocht faoi ghéar-smacht na gálltan
nach mór an béad indiu do bhur léithid a ndearna sibh do éachtas an lá sin 's nach rabh ann bhur n-aghaidh muna rabh corr-aon a tóigeadh ar choill ná ar fásach a throid go tréan 's nach rabh go claon no gur leagadh leó schomberg is walker 's go rabh sibh gléasta i n-arm 's i n-éideadh 's bhur mór-ghunnaí réidh libh 'un lámhaigh
súd é an seórt le'r mhian libh bheith 'cómhrac 's an t-arm a bheith leó dá sábháil buachaillí bó lucht pící 'gus gódaí súistí 'gus rómhar spáide agus shéid siad leó agus throid mar leoghain go ndeárna sinn ortha ármhach agus chuireamar go leór do bhur mbulaidhne cróin le sruth buidhe na bóinne an lá sin
ní'l a'n bhodach gállta o so go droichead átha nachar chóir a chrochadh i n-áirde le rópaíbh ná a gcur i mbránnraíbh ná i mbairillíbh spárrthaidh 'gus a leigean le fánaidh na bóinne o 'siad a leag lámha go trom orainn an lá sin le feall le clampar 's le treoir-bheart acht tiocfaidh luing faoi smúid go carraig na stiuir a bheireas cuntas 'san ármhach le cómhrac
ceanadus a' tslóigh
lá dá rabh me 'g ól i gceanadus a' tslóigh 's ar mo philleadh damh thríd mhóinte 'n tsléibhe 'sé tharlaidh dhamh sa ród banntracht na seód ag imtheacht i gclódh na sgéimhe
bheannuigh mise dhóibh le humhlaigheacht go leór an cúpla dhen ór néamhdha agus d'fhreagair siad mo ghlór le briathra beag' gan bhród 's budh bhinne iad 'ná ceól téadaibh
tráth d'amhairc mé ar an tseóid budh neasa dhamh den chóip an aindir dheas na seód sgiamhach budh deirge í 'ná an rós a gruaidhe 'gus a beól 's budh mhillse í 'ná an bheóir ghréagach
bhí an bhean eile gan bhrón mar aingeal insa' ród ball seirce na gcórnn gléigeal
m'annsacht go deóidh go dtug mise dhóibh 's ní duine a bheas beó 'na ndéidh me
shiubhail mise an tslighe le hannsacht na saoith an bhan-lag mhín dheas bhéasach
budh deise iad araon gach duine de'n dís 'ná helen on traoi is déirdre
bhí gach deallradh dá dlaoigh ag casadh fá n-a cígh mar shneachta ar thaoibh sléibhe 's ní'l a'n phrionnsa nó rí a chasfadh dhóibh sa tslighe a sgarfadh leó a choidhche mar chéile
d'fhiafruigh me féin do bhanntracht na séad goidé 'n baile a mbíd 'na gcómhnaidhe nó car bh'ainm dóibh féin nó sluinneadh gan bhréig no ca haca gall nó gaedheal i bpór iad
d'fhreagair siad mé le briathra beaga séimh' agus chuir siad mé annsin ar a n-eólas gurab as druim shuileach dhóibh araon peigidh bheag na seád agus ailigh eóin tséimh inghean dhómhnaill
d'imthigh sinn reómhainn go leathráth go toigh óil agus shuidh sinn ag bórd go haereach
d'ól sinn go leór biotáilte 'gus beóir mise agus na hógmhná péacach
dhíol mise 'n sgór le féile go leór agus tháinig sinn reómhainn i n-éinfheacht sgar mise leó mo chreach agus mo bhrón
sin agaibh-se ceól na spéir-bhan
pádruig i n-imleach
naois mac gabhann cct
ó d'imthigh tusa a phádruig ní'l trácht ar bith ar imleach ní'l seighis i dtoigh na tábhairne mar ghnáth leis i gcinnteacht
ó sgar sí uait an tsláinte tá crádh géar ar m'intinn agus b'fheárr liom agam slán tú ná stát ríogh na fraince
budh aite liom seal ráithche bheith ag pádruig i n-imleach 's char bh'aite ná i dtoigh na tábhairne mar ghnáth leis gan chunróid
b'aite liom an stáid-bhean mhín mhánla ag teacht 'mo thimchioll 's nachar bh'aoibhinn oidhche 'gus lá dhamh dá dtárlaidh mar innsear
's i n-aimsir dhubh na dubhlacht' thig ubhla ar bharraibh géagáin cnódha milis cumhra go dlúth 'gus subhcraobh ann cuacha ag ceileabhar go ciúin ar dtús 's i ndeireadh an lae ann an bradán breac 's an lúsa 'gus plúr gach uile éisg ann
's i n-aimsir fhuarthaidh 'n tsaoghail thig fíoch mór is fadhbhthacht sioc fearthainn agus gaoth agus sleet mór dá shéideadh 'san imleach a gheabhthaidhe dídean do na mílte 's do na céadaibh is ceó meala teacht na hoidhche ar gach craoibhín don bhféar ann
bean an toighe leanna
an pótaire
éirigh suas a bhean an toighe 's ná cuir gruaim ann do mholaidh acht tabhair chugainn cupán dighe is gheobha tú díol ann faoi mhaidin
curfá
ní'l sé 'n lá a mhíle grádh ní'l sé 'n lá ná 'na mhaidin ní'l sé 'n lá a mhíle grádh 's gur'b ar báll a d'éirigh an ghealach
bean an leanna
ní'l sin pighinn ann do phóca is chan fhuil scór le fagháil sa toigh so éirigh suas is buail a' bóthar 's tá sé 'n t-am a dhol a bhaile
curfá
tá sé 'n lá a mhíle grádh tá sé 'n lá 'gus 'na mhaidin tá sé 'n lá a mhíle grádh tá sé 'n t-am a dhol a bhaile
chuir sé lámh ann a phóca 's tharraing sé 'níos as cúpla dollar chan fhóghaim-sa náire i dtoigh an óil óir is fiosach dhamh mo scór a ghlanadh
ní'l sé an lá etc  nuair a chonaic an bhean an t-airgead bán ghlac sí lúthgháir mhór is aigneadh suidh síos ann sin a dhuine chóir is féadann tú bheith 'g ól go maidin
ní'l sé an lá etc  bean an leanna
éirigh suas a fhir an toighe cuir ort do bhrístí 'gus do stocaí cuingbhigh cuideachta leis an duine cóir agus béidh sé 'g ól go dtí maidin
ní'l sé'n lá etc
an pótaire
an gcluin tú mise a fhir an toighe
ná cuir ort do bhrístí ná do stocaí
diabhal sin braon do mo chuid-se dighe théid fa do chroidhe go dtí maidin
tá sé'n lá etc
bean an leanna
nach mise féin an bhean gan náire
mac mo chómharsnaighe 'stoigh 'gus tart air
dá mbéadh gan pighinn a bheith 'na phócaíbh bhéarfainn ól dó go maidin
ní'l sé 'n lá etc
bean an leanna
nach mór an mheisge bhí ann mo cheann nuair a shaoil mé gur'b an lá bhí agam
ní headh acht an ghealach a bhí ag éirghe is thug sí soillse ar fud a' domhain
ní'l sé 'n lá etc
an pótaire
tá na ba annsa' mbuailidh is tá na gamhna 'g ól a'bhainne tá na caoirigh leis na maorthaibh is tá sé'n t-am a dhol a bhaile
is tá sé 'n lá etc
an pótaire
tá mná na leanntaibh ag dul air buadhbhall 'tógbháil toighe suas i mbrághaid gach bealaigh
chaith mé'n oidhche ó lá go lá i dtoigh na bársaighe ruaidhe cleasaighe
curfá
tá sé 'n lá a mhíle grádh tá sé 'n lá 'gus 'na mhaidin tá sé 'n lá a mhíle grádh tá sé 'n t-am a dhol a bhaile
cíosógach óg ráth hárluin
uilliam buidhe o ciaráin mhac giolla ciaráin cct
a mhuire 's a rígh
'sé mo chroidhe tá cráidhte fá fhágbháil na tíre i mí na beált'ne nuair a shaoileas buain fúm go ndúntaoi i gclár me is go gcuirfidhe i n-úir me i lúib mo cháirde
muna mairidh mé beó acht mí nó ráithe go bhfeicidh mé an tír seo 'rís mar ghnáth léi an cíosógach aoibhinn saoitheamhail sásta 's é 'tógbháil a chíosa arís ar ráth hárluin
bíonn an meannán 's a' t-uan ann i dtús na márta an searrach 's é 'siubhal le glúin a mháthara na gamhna ag diúl is fiú na cránach is bheirim an chliú do dhúithche ráth hárluin
bíonn an chuach ar coill ann i n-aimsir cásga 's a fuaim comh binn is dá seinntí cláirseach na gadhair ag glaimnigh i nglinn 's i n-áltaibh is coiníní i bpuill fá choim ráth hárluin
is ann a bheidheas an plúr is úr-lionn márta meacanaí is rútaí is plúmbaí i ngáirdín
bíonn cead codladh go ciúin faoi shúsaíbh bána agus aiteas gan dubhadh i gcúirt ráth hárluin
bíonn an lacha an gé is an phéacóg álainn is an eala dheas ghléigeal i mbéal an tsnámha an choraidh ag gabhail éisg fá phéirs do phárlus mil bheach is céir is togha gach gráinne ann
art ó ceallaigh
bhí me lá fada 'g dul trasna na tíre 's buaileadh isteach go toigh airt uí cheallaigh 'san oidh'e me fuair me an toigh folamh gan duine gan daoinibh is shuidh me ag an teinidh 's ba doiligh liom éirghe
's hóm bó
thainic art isteach ar buileadh 's ar daoire is oiread bréid salainn in' asgaill dhá mhnaoi leis what's the matter
a dhuine cá mbíonn tú
ná goidé an seachrán a ruaig 'uin mo thoighe thú  's hóm bó
is stráinsear bocht mise tá 'siubhal na hoidh'e seo 'steach 'uin a' toighe seo ruagadh san oidh'e me fuair me toigh folamh 'gus teinidh gan daoinibh shuidh mise síos 's is diabhaltaidh doiligh liom éirghe  's hóm bó
b'annamh le stráinsear a theacht ionn mo thoigh-sa rud nach dtainic 's nach dtig a choidhche cha bhíonn annso anocht acht mise 's mo nighean bheag 's dá mairfeadh mo gháid cha dtiobhrainn greim bídh dó  's hóm bó
míle glóir le dia nach bhfuil a ghreim de mo ghaol leat
is truagh liom an gáid a chuir ar an tsaoghal thú
cha dtiobhrá soin dó-san fasgadh ná dídean
is cosmhail le duine thú nach mbéidheadh 'na chríostaidhe  's hóm bó
stad de do sheanchas is leig de do shiamsán
is cosmhail nár luigh tú i gcúl cloidhe ná díogadh ná a dhul 'uin toighe táibhirne a chathadh do phighne tráth bhí me 'mo stráinsear sin mar a nínn e  's hóm bó
ní'l a'n toigh táibhirne do mo chomhair insa tír seo go dtéidh me go crannaigh fán taca seo dh'oidhche
tá siad 'na gcodladh 's is doiligh leo éirghe 's chan fhiú do dholaidh mé an t-astar a dhéanamh  's hóm bó
ní'l toigh na táibhirne comh fada agus shaoilir tá an oidhche tirim 's an ghealach ag éirghe sin siar an casán is lean é go díreach go droichead chill dara 's go crannaigh na gcaorach  's hóm bó
cha dtéidhim amach comh bog réidh is shaoilir ní'l an oidhche tirim ná an ghealach ag éirghe tá an casán fliuch salach 's is fada go dtí e 's má chuireann tú amach me gabhfaidh an sluagh sídhe me  's hóm bó
luigh art ar a liobaidh gan choistreacadh an oidh'e sin 's char fhág se duine ag an teinidh acht mise 's a nighean bheag
chuir me lámh thairstí a chuisle mo chroidhe thú
's má's nighean do art thú badh chóir duid a bheith saoithmhail  's hóm bó
d'éirigh art is ghlac sé leithsgéal beag saoithmhail
nuair a shaoil se gur spailpín de mhuintir na midhe me ghoidfeadh a chóta a bhróga 's a bhrístí an tuagh nó an triosg go fiú na círe 's hóm bó
shaoil me gur stráinsear as condae na midhe thú a ghoidfeadh mo hata mo bhata 's mo bhrístí an spáid on dorus an tsluasad 's an píce an chaoin-cham choinneall 's mo chutaidh beag píopa  's hóm bó
an cláiríneach
pádraic o toimhleáin cct
tráthnóna liom féin thainic a' bás fa mo dhéin nuair a choinic me a éadan chreathnuigh mé bhí a chnámha go léas ar a gcorr is iad géar chuir se fuil in m'éadan má ba thanaidhe e
bhí a fhiacla ar a gcír gan phuisín go fíor bhí a lioca 's a smaois éagsamhalta
nuair a d'amhairc se aniar 'sé dhruid me uadh siar 'gus rinn se seort gáire bhí athfalta
chuir se glór as a chliabh mar ainmh' ar sliabh bhí cubhar le n-a fhiaclaibh meirgeach' dubhairt sin le mo bhéal c'acú gall thú ná gaedheal cealbhínidheach hindú ná eiriceach
ná 'n dteachaidh tú leis an dream sin sean-liútar cam fuair coigear faoi chuim ó ainspioraid
is mór m'eagla go fíor go bhfuil se faraor na mílte thart siar ag sean-spioraid
is clairíneach mé atá i ndeireadh mo lae 'gus bhí me seal aereach earráideach
aidmhim don tsaoghal go rabh me gan chéill 'gus tá 'fhios ag mac dé gur bharraidhe me acht tá'n teagasg críostaidhe agam mar bhí se char mealladh le bíoblaí gallaibh me cha chreidim go héag i leabhar huaslaigh na mbréag go síntear faoi chré sa talamh me
a bháis atá caol seo mar chaith me mo shaoghal suidh síos le mo thaobh go gcaithidh muinn tarrainn ná dhó as mo phíopa le ró 'gus innsigh má's féidir cá rachaidh me
ná abair níos mó acht leig uaid a' bogha 's ná labhair liom go fiata feargach
má sgaramuist fhéin ná bíodh sinn ag bruighin seo dhuid mo phíopa 'gus dearg e
maise gheanaidh me foighid mar is deas liom do phléad glacfaidh me tréat mar b'annamh liom caithfidh me toit le duine gan locht a labhair go deas aereach greannmhar liom
is fada mis' ar a' tsaoghal ag cur cailleachaí i sgaoll is tú an chead duine riamh a thug cuireadh dhamh
a chlairínigh chléibh suidh síos le mo thaobh gheobhaidh tú fad-saoghal 's cha chorruighim thú  tailte na mbroc
uilliam buidhe mac giolla ciaráin cct
fragmenta
a thailte na mbroc na linnte 's na loch go cinnte faoi stoc ríghte de shliocht chormaic mhic airt is chairbre na n-each ceannphort na gasra laochraidhe ag seilg faoi do chnuic tá i laighnibh gan lucht ultán le'r bh'iocht ariamh so 's an dream sin a chleacht a bheith ag cuartuighe airt nach truagh bocht anocht dá ndíth thú
a bhean uasal ón spáinn chuala mé do tháin 's do thuarasgbháil le fagháil foillsin an uair udaidh ar ghnáth cuairt a bheith aige 'n-ar bpáirt fá thuairim na háite cinnte fuagraim go bráth fuath agus gráin dhá bualadh fá láimh ghallda
fiachraigh is niall is lughaidh mhac na gcian bhí againn ag an riaghail-thailtin fionn rí na bhfiann 's a champaí gan chian conchubhar mac an ríogh ultán agus sultmhar shamhraidh tá an sgéal le haimsir na mbliadhain go bhfuil dream do shíol mbriain go cinnte
conall nár shlim ag pilleadh a bhaile ar tuinn ná codail acht amháin suirghe cuir fabhairt ar do lann is fuasgail don dream go sábhála tú cionn na ríghteadh
osgar agus goll craobh cosanta gach geall a bhí i dtailtin i n-am aonaigh
do shliocht chaillicín na mbeann cúchulainn nár bh'fhann is conchubhar ar an bhfann chéadna dhéanfas gan mhoill éiriceas as ghoill d'fhág gaedhil bhochta fann claoite
an gall-bhoc
a ghall-bhuic cléibh cuimhnigh do shaoghal is ar fhulaing mac dé ar dtimchioll an chrois mhór mo léan
ar a ghuaillibh go géar ag dol go calbhaire is brón ar 'intinn gabh paidir agus cré go moch le héirghe an lae is cuir d'urnaighe chuig dia go cinnte agus athchuinghe do bhéil agus iarr ar mhac dé do phárduin o rígh na soillse
a ghall-bhuic a ghrádh ní fada uait an lá go mbéidh tú ag dol i láthair chríosda gheabhaidh tú do choir agus do cháin do pheacadh 'gus do smál rómhad ann a gclár sgríobhtha
chan fhóghann tú aoinneach le fagháil a sheasfadh ann do dháil an lá sin i láthair chríosda tiocfaidh ort an bás is buailfear an croidhe ann do lár déan aithreachas gan spás is croidhe-bhrughadh
atá órdughadh ag an mbás anuas o rígh na ngrás ort-sa gan spás ar bith ann 's ní bhfuil agad-sa le fagháil seachtmhuin mí no lá acht faill bheag go ndéanfá do thiomna 's tá d'anam bocht 'san tráth uchón
mo mhíle crádh
nach bhfuasgladh na céadta ponta guidh thusa muire mháthair is dean aithreachas gan spás faoisidin ghlan agus comaoin
chruinnigh tú go leór airgid is óir dúithcheacha agus fearanntaibh saora bhíos ag do dh'éagaoin le n-a mbeó i saidhbhreas is i stró 's d'ullmhathas a choidhche dá chríochnughadh
ó cuimhnigh an ní dubhairt eoin naomh peadar is naomh pól dá mbadh leat an domhan mór is an saoghal so goidé an mhaith dhuit a bheith beó má chailleann tú an ghlóir agus d'anam a bheith i bpiantaíbh síorthaidhe
an déid-dheas-chailín
an tathair pól ua briain cct
tá déid-dheas-chailín 'mo dhéidh i mbréachmhuigh 'sé fáth mo bhuaidhridh nach bhfuil sí liom ar uaigneas coilleadh nó i ngleanntán sléibhe mar 'mbéidhinn dá bréagadh fá bhruach na dtom nó mar naos mhach uisle le n-'annsacht chéile go rachainn féin leat-sa amach ar tuinn nó mar iáson calma le n-a ghrádh médea go n-éalochainn féin leat 'un na gréige anonn
chan mar gheall ar fhortun ná ar mhaoin an tsaoghail seo a rachainn féin leat-sa amach ar tuinn acht mar gheall ar ainnir bhig na mion-chrobh méineamhail ar an eól is go gceanglachadh an chléir le n-a chéile sinn i n-éis ar n-aistir ag teanamh an phléisiuir béidh deireadh an lae againn ar hallaíbh cuinn ar ndóigh dhá dtilleamuist a choidhche go héirinn ní bhéidheadh an eaglais ghaodhalach seo i gcorruidhe linn
tá bráighe is gile aicí 'ná an chorr leathadach tá a píob mar sliabh-shneachta tainidh slim tá com mar chailce aicí nó an sneachta ar thaobh chnuic tá cíocha réidhe le n-a brollach cruinn
acht amháin a peacaidh tá sí gan aon locht 's tá annsacht chéad fear i lár a cuim
tá gach ball den mnaoi seo ag teacht le n-a chéile
macasamhailt a sgéimhe char tharraing peann
dhá bhfuighinn-se an ghéag seo chan iarfainn spré léi acht shaothrachainn féin ceibe chaithfeadh sinn ní bhéidheadh orainn easbhaidh i n-aice a chéile agus bhéarfadh saeras ar ndóchaint duinn
a phlúr gach deagh-chroidheach ar thoiseach sgéimhe má dhiúltais féin me ná téana moill acht gléas go tapaidh 's bíodh mo chomhraidh réidh leat agus córuigh féin me le cré 'sa chill
cíos ná béasa amhrán óil
bean mhidheach cct
dubhairt frainc máirtín nach bhfuighinn-se an tsláinte mar' n-ólfainn sgárd mhór den fuisgidh donn cíos ná béasa cha rabh me 'dréim leis fuair me réim mhór 'gus chuaidh se liom
dá ngeabhainn héabóig ar greim adhairce go poll toighe léabáin badh chuma liom cíos ná béasa cha rabh me 'dréim leis fuair me réim mhór 'gus chuaidh se liom
fhad is mhaireas réamonn 's a threibh i n-éifeacht 's go deireadh an téarma béidh an báire liom cíos ná béasa cha rabh me 'dréim leis fuair me réim mhór 'gus chuaidh se liom
dar a bhfuil dhe bhric 's dhe bhréantaíbh ar thóin loch' bhréachmhuighe 's dar a bhfuil dhe ghréibhealaíbh ins an bhfrainnc cíos ná béasa cha raibh me 'dréim leis fuair me réim mhór 'gus chuaidh se liom
ainnir íochtair thíre
uilliam ó briain cct 
seinseanathair an athar pól ó briain dá mhnaoi féin
d'inghin an bhiataigh do chum
fragmenta
i n-íochtar tíre atá sí an ainnir is áille snuadh chan annsa rós i ngáirlin ná deallradh breágh 'na gruaidh is iomdha sin ógánach státamhail a chuir sí gan spás 'un suain grádh mo chroidhe-sa an stáid-bhean 's nár leigidh sí an táilliur bhuaith'
's mór mo mhilleadh ar éadach 's ní mó 'ná mo léim thar each chan fhuil a'n abhainn i n-éirinn nach rachainn 'na haghaidh le neart chuirfinn coite chaol ar an éirne is e a' síor-chur éisg isteach grádh mo chroidhe-sa an spéir-bhean a gheobhadh liom féin mar fhear
peigidh núinnsiunn
feardorcha ua faircheallaigh cct
bhí me lá beag aerach ar mholaidh aoibhinn aonaigh i gcroise chaoil go meidhreach ar thaobh cnuic ar árd 'sé tháinig sí chugam an spéirbhean stuair na gcíocha gléala 's go samhlaim í ar aon chor le géis nighte o shnámh
tráth bhreathnuigh mise a céadfaidh 'sé d'fhiafruigh mé do chéadaibh ca haca do fhuil éireamhoin í dá mb'fhéidir dúinne trácht  'sé dubhairt an seanóir aosda ag éirghe ar chorr an aonaigh gur de núinnsiunnaigh na ngéar-lann an péarla tá tú 'rádh  bhí síodaí 's sróill ag gaoirfigh léithe síos go bróig 's níor bh'iongnadh is neamhbhródamhail í 'na dhiaidh sin i gcéim is deise cáil mar a bhí sí caoitheamhail céillidh sócmhail saoitheamhail séanmhar ar nós mar 'mbíonn i n-éirinn gach tréan-fhuil is feárr
bhí dreacht a píb 's a bráighe mar shneachta o thuaidh ar árdaibh 's a béilín tanaidh tláth-dheas ann gach árd-stair i gcéim
tá gruaidhe chorcair 's áille aicí 'ná caor i n-uaigneas fásaigh 's a cúilín triopallach fáinneach ag deállrughadh mar an ngréin
a pheigidh núinnsiunn 's dóigh liom go bhfuair tú gift on gcóimhdhe do chaoin-chum cailce ar ghleó 'n tsneachta 's do rós-lioca gan ghruaim tá beannacht dhaoine breoite agad is bochtaibh dé dá dtreorughadh 's go gcumhduighe críost an speóir bheag sin beó fada buan
'sí súd go deimhin céile inghean mhurchaidh phronntaigh séadaibh a raibh ocht ríghte déag díobh i gcéim i n-inis fáil
ní'l locht uirthi dá réir sin tá tórtha d'fhuil na raghailleach innti is sliocht mbriain mhic eochadha ag fréamhughadh ann a caor-lioca sáimh
mar 'bhfuil astar dlúth na ndaor-bheach ar dhriúcht ag cruinniughadh saidhbhris ar chiumhsaibh cúnra a béil tais go mb'fhéidir dúinne trácht go mbudh balsam í do chéad fhear a comhrádh dh'oidhch' 's do laethibh le gach briathar blasta béil-bhinn dá ndéarfadh sí le páirt
ní'l iasg ag snámha ar bóchna ná éanlaith i gcoilltibh fódla nach dtairrngeochadh speóir na meór lag i gclódh na mbrataigh nuadh
tá fios ag rígh na glóire gurab iomdha síoda 's sróll aicí is luingis faoi n-a seoltaibh ar bhórd luinge i gcuan
nach aoibhinn milis caor ann 's nach aoibhinn bric ar léim ann
nach aoibhinn ubhall ar ghéag ann mín-fhéar is duilleabhar ag fás
is aoibhne briathra a béil bhinn ná cnodh 'gus stór na ndaor-bheach 's chan aoibhne ná don té bhíos ag téagradh a brollaigh bháin
tá a rosga réidh-ghlas mánla nár chlaonuigh mailidh 's áille 's go gceanglaidh críost an t-ádh léith i bpáirt-thoil na cléir'
is ag peigidh núinnsiunn atá sé a bhfolaidheacht uaisle is breáighe 's muna dtug sí an chliú o mhnáibh léithe bíodh an báire orm féin
aguisín
fuair mé féin tús an amhráin sin tuas ó pheadar mac donnchadha as mullaigh theamhrach idir baile átha cliath agus baile shláinghe
seo mar adubhairt sé é bhí mé lá beag aerach ar thaobh cnuic ar árd cae hé tharlaidh dhamh acht an spéirbhean stór na gcíochach gléigeal b'annsacht í le déirdre ná a' gé 'teacht on tsnámh
siubhán ní dhuibhir
a shiubháin ní dhuibhir an misde leat mé bheith tinn
mo chrádh
má's miste 'na leagfair do thaobh san gcill bróinte muilinn dá leagfainn ar chul do chinn is tusa bheith i n-ifrionn go dtigeadh an réiteach ann
is truagh gan mise ar mhullach an tsléibhe thuas mo phaidrín bheith agam 's mé 'guibhe na naomh go cruaidh
an chead ghrádh thiocfas ní leigfid go brách é ar buan is tusa mheall mise 's nár leigir do shláinte uait
saighdiur bocht singil me chaith seal tamaill i ngárda an ríogh diabhal pighinn agam do bhéarfainn ar chárta dighe
bhuailfinn an droma 's do sheinnfinn ar chláirsigh chaoin 's ar churrach chill dara 'sé sgarais le grádh mo chroidhe
'sí siubhán ní dhuibhir mo bhuime 's mo bhái'r'an féin ar mhnáibh na cruinne go dtug sí an báire léi le gile le finne le maise 's le breághacht a sgéimh 's nach mise an truagh mhuire 's mé 'sgarmhaint i mbárach léi
is thiar i gcill chainne tá cuid de mo mhuintir féin bláth bán na finne ar fhobair mo phósadh léi
tabhair sgiala bhuaim chuicí má's minic a phóg me a béal nach bpósfa me 'nois í mar' gcuire siad mór-chródh léi
tabhair sgiala bhuaim chuige go deimhin nach bpósaim é ó chuala mise gur chuir se le mór-chródh mé
má tá buaibh agat ná an iomadaidh móráin spré do ré bean agat 's béidh mise ar mo chomhairle féin
táilliur an mhagaidh cha phósaim a choidh'e mar fhear pósfa me an talmhaidhe ghéanas go doimhin an teach éireachas ar maidin is chroithfeas an síol go ceart 's nach suidhfeadh cois doruis ag feadghail ná 'ruagadh cearc
éirigh-se a bhaile 'gus abair nach ngeobha me leat gan an tsnaidhm chailce d'oibreachadh sról i gceart 'sé rádh gach dailtín bhíos a' mealladh 's a' pógadh ban is tusa mo chéad searc 's mo chreach gan mé pósta leat  capall thug m'athair dhamh 'un dul ag iarraidh mná ní bhfuair mise fios ar an domhan cia an fáth
do thuit me den chapall is briseadh dhá thrian mo chnámh uch
dia lem' anam
ó chailleas mo chiall le mnáibh
tuireamh na héireann nó mársáil an tseársúlaigh
thug sinn an chead bhriseadh ag bruach na bóinne an dara briseadh ag móta ghráinne óige an tritheadh briseadh i nachruim dia dómhnaigh 's buaileadh buille dhruma linn 's cha mhór a bhí beó againn
's uch
uch
ochóin
cuiriom-sa mo mhallacht ort-sa 'rígh séamus
is iomdha mac máthara a d'fháig tú i n-éideadh fa n-a stocaíbh geala 'gus a gcarbhataíbh gléigeal' agus bróga móra fuaighte ar chlainn na ngaedheal bocht
is uch
uch
ochóin
tiucfaidh an rí agus tiucfaidh an bháinrioghan tiucfaidh séarlus is an dá mhac cárrtha tiucfaidh na francaigh ann a rancaíbh 'na dhiaidh sin agus béidh na fir ghruama dá ruagadh as éirinn
is uch
uch
ochóin
is iad na buachaillí seo buachaillí gaedhalach' ag briseadh a gcroidhe ag siubhal na sléibhte ag amharc amach ar chuantaíbh na héireann 's ag sileadh na súl ag siubhal gan séamus
is uch
uch
ochóin
is ag an mbaile mór a chodail muinn an oidh'e sin 's is ag an tsean droichead a léigeamar ar sgíste ag dol anonn ar an tsionainn a bhí gruaim ar na mílte is ag luimneach na long a bhí an mársáil aoibhinn
is uch
uch
ochóin
tá an seársúlach láidir 's a ghunnaí dá dtreórughadh 's an gcuala tú gur éag sé balldearg o dómhnaill
is uch
uch
ochóin
tá pighin ar a' gcárta 'gus an cárta líonta 's a phádraig seársul mo shlán go dtí thú
is uch
uch
ochóin
a sgologaí na midhe ná goilleadh oraibh an fóghmhar no an mór-chlaonadh fuaramar ag briseadh na bóinne tá an sáirsealach láidir 's a thrúpaí aige i n-órdughadh le gunnaibh is dromaíbh leis na bodaigh chur as fódla
is seinn och
och ón
an lá ud a chuaidh muinne os cionn sruth bóinne gé go raibh bombaí árda is grán linn 'gá sgaoileadh le áthrughadh ceannphoirt throidfeamuis arís iad 's uch
a choirneil sáirseal céad slán go dtí tú
is seinn och
och ón
máire an tsaoith
do inghin bhiataigh mhuighe nealta do mealladh leis agus é ag caoineadh a báis uilliam ó briain cct
i n-uachtar chúige laighean da mbainfeadh damh-sa an t-éag badh tuirseach an sgéal damh-sa é is gan duine ar an tsaoghal a dhruidfeadh a bhéal agam den bhfréimh dhúthchais
ní mar súd do bhéidhinn dá mbéidhinn-se ins an mbréifne bhéidheadh eaglais ar gach taobh go dlúth dhíom beathuisge daor agus basa dá réabadh agus croidheacha cléibhe brúighte
is agam a bhí an spéir budh deise i gcúige laighean agus leanbh beag séimh ró-dheas searc-rún mo chléibh ar chailíníbh an tsaoghail bhárruigh sí ar sgéimh fódla a rosg ghlas nachar chlaon amharcadh léith' ar a'n fhear ar an tsaoghal 'sé is dóigh liom 'sé mheasaim ó mo chéill gur duine me tá i bpéin muna bhfuighe me furtacht don réalt eóluis
'sí máire an tsaoith do chráidh' mo chroidhe an bhláthnaid bheag mhín bhéasach mo chrádh-sa gurab í is aille dlaoigh ar mhnáibh deas' na dtrí réagún
tá an tinneas so ag teacht agus mise do mo shlad agus mé ag imtheacht mar ghath gréine o sgriosadh mo nead agus rinneadh mo chreach a rúinsearc mo bheannacht féin leat
nach danartha an gníomh dá maireann de do ghaol gan an cogadh so a choidhche a réidhteach le go bhfillfeamuis arís ar ais chum na tíre 's nach mbéidhinn-se a choidhche im aonar
ag tomhas na slighe ar gach tulaigh dá mbíom 'sé d'fháig mé a choidhche buaidhearthaidh 's gur i gcondae an ríogh do sgriúdadh mo chroidhe mar nach súgach atchíom gaedhil ann
's i n-uachtar chúige laighean do theaghmhuig damh-sa an t-éag agus mailidh mo léan
sínte 's gan duine ar an tsaoghal a bheirfeadh mo sgéal go muigh nealta ná an taobh thíos de
d'amhairc mise uaim o dheas agus do thuaidh 's ní fhacaidh me acht ruaim fhásaigh tharraing me mo ghruaig agus sgread me go cruaidh 's dubhairt na clocha gur thruagh m'ádhbhar
mairghréad ní chléirigh
pádraic ó briain cct
tá cailín beag stuamdha uaigneach breasnaidh i mbruach an mhachaire fásaigh agus iomlán a gruaige gur bhuadhuigh go deimhin air an bhfolt ar claoidheadh leis iáson
tá sé casta cuachach dualach fighte anuas léi go dtí n-a bhásta 'na thrillsíbh snuadha tar a guaillibh is gile ná géis fá imeall trágha
tá a haghaidh comh húr le gnúis an leinbh de' ngoirfidhe tráth dhí blathnaid 's a mailidheacha dhlúth os cionn a súl is gloine ná driúcht i mbruithneas beált'ne
mar shneachta air ghrís tá a leaca chaoin 's é ag taisbeanadh thríd gach áthainne ó n-a béal dá bhfuighinn-se a méam 'cos ísioll ó phéin go sgaoilfeadh a grádh me
tá rothaidh déad chomhthrom cheart réidh mar eomra a léasuigheadh i gceardchain ann a gcarcair shéimh nach bhfeicthear acht re réir mar óirdheirc 'na méin chum gáire
fuaim a fuinn go mbadh binne dá roinn ná orgáin trumpaí 's cláirseach
mar chubhthar air tuinn 's gan fhóthrocadh ionn tá a píob 'air liom 's a bráighe
tá mama shéimh ann a brollach glégheal air nós an aoil is báine 's a com seang déanta air shlighe nach bhféadfadh neach faoi'n ngréin a cháineadh 's dá gcasfaidhe í air mholaidh ída i bhfochair na dtrí mbánríoghan ise go bhfuigheadh an dearg-ubhall ríoghdha le gur sgriosadh an traoi ó pháris
's anois má's mian libh fios cá hí atá mar chraoibh faoi bhláth deas 'sí peigidh an fhaoileann nár thuill díombuadh aithneamhail saoitheamhail fáilteach
tá a sluinneadh arís air gach aon a gheibh cumhachta fíor o'n bpápa
guidhiomm-sa an rí 'tá i gcathair na naomh go bhfághaidh sí saoghal is sláinte
mac an ghaedhail ghlais
's ar mo theacht go héirinn damh 'sé mac an ghaedhail ghlais a d'fháiltigh rómham maidin éigin ag dol thríd an éigipt 's mé 'gárrtha faoi bhrón chuireas ceist ar mhaighdin budh deise méin agus ab' áille glór ná an dtiubhrá féirín don bhfear a d'éagfadh dod' ghrádh annsa' ród  an mhaighdean
do cheist go réiteachainn a mhic an ghaedhail ghlais is áille dá bhfuil beó 's nach bhfuil ar an tsaoghal so ní ar bith is daoire ná a fhagháil uait-se póg
chuir conall éachtamhail dúil ann m'éigniughadh 's mé státamhail óg ní nach bhféadaim mar atá tú féin deas tá fáilte rómhad
nuair a thug an mhaighdean cead an réim sin a fhagháil dá deoin bhris mo radharcaibh ar thuilte tréightheach do ghrádh deise a póg
mar a bhí me faobhthaidh ar bheagán éadaigh 's mé fáigthe ann mo ghlór
dhéanfainn éimhtheach a chluinfeadh céad fear agus cách fán mbóinn
an mhaighdean
searc mo chléibh-se ar an tsaoghal so nach gránna an dóigh do fhear do mhéin mhaith a bheith faobhthaidh no fáigthe ann a ghlór
tar mo dhéidh-se anns an áit a mbéidh me dia máirt ag ól is 'ghéanfad d'éideadh má dhéanair maighdion a shásamh mar is cóir
shuidh me féin ar chnocán aerach is mé lán dubhbróin is thainig an mhaighdean fa mo dhéin is í táirngthe ann a sról má's í bean na bréige úd a chonairc mé no dá'r ghrádhuigheas a póg léigeas codladh bréige orm le heagla go ngéabhfaidhe mé no m'fhagháil dá cóir
an fear faobhthaidh
an gcluin tú mé a bhean na sgéimhe tá gléasta dhen tsról 's gur deise d'éideadh ná a bhfuil i néirinn do mhná deasa fós nachar bheag a' buaidhreadh anois rí hérod a bháthadh annsa' móin i bhfarradh mac an ghaedhail ghlais a chuir as éirinn a bhí státamhail i ndóigh
má thigim-sa choidhche
aodh mac domhnaill cct
ag tabhairt saortha do lánamhain éigin
do aindriú agus brighid do shaoil nach raibh ann acht spiadóir ó chaisleán bhaile átha cliath do bhrígh go raibh sé ag iarraidh bolg an tsoláthair do dhéanamh dó féin d'amhránaibh thíre conaill i bparáiste na ngleanntach
má thigiom-sa choidhche aríst go moch ná go mall caithfe me oidhche ag an dís a bhfuil me 'na ngeall mar tá aindriú 'gus brighid 'sé a gcroidhe nár mheabhruigh riamh feall agus searc do gach saoi iad i n-íochtar chondae na ngall
a aindriú a chroidhe ná saoil gur duine gan áird gach file ó'n midhe tá críonna glic ar a láimh
nach fiosach do'n tsaoghal ó'n maoil go casán an fhathaigh nach i bpálás an ríogh bhíos aodh ag cumadh na ndán
ná saoil thusa aríst go mbíom ag mealladh shíl ádhaimh acht ag an tsluagh sídhe má's mian leat cuideachta fhagháil ler'b iomdha sean-draoi tá saoitheamhail soineannta sámh a bhíos i n-a suidhe is na naoi mná aca ar láimh
má bhíom-sa annsin rómhad is mór an charaid mé ionn mar is fiosach do na hogmhnáibh nach n-ólann tú fuisgidh ná lionn
le clio béidh bóicín beorach fhleochfas ar gcionn agus gabhfamuid ceól ar nós gach duine 'a mbíonn binn
neilidh bheag
a neilidh bheag a chuisle a neilidh bheag a stór dá dtiocfá thusa liom-sa go coillte deas' na gcnódh bhéarfainn aer an bhaile mhóir duit a thóigfeadh do chroidhe agus cead a dhul i gcóistíbh ar bhóithríbh bhaile átha buidhe
bainfidh me slat chárthainn a mbéidh casadh ann a bhárr 's ceanglachaidh me mo neilidh bheag go dlúth ann a lár
chan fhuil snaidhm dá gcuirfidh me a sgaoilfeas go bráth 's a chomrádaidhe na míne cuirim leat-sa míle slán
is truagh gan mise i muineachán agus mé in mo cheannaidhe snáth mo mhuirnín deas i n-aice liom char bh'fhada liom-sa an lá
dá ndíolfad sise an reicneáil bhuailfinn-se féin an clár ó go snámhfainn-se loch eirne ar mo mhuirnín geanamhail breágh
dá mbéidheadh píopa fada geal agam is tobac do chuirfinn ionn cuid mhór don uisge beatha 'gus bairille don lionn 's ní'l aon phighinn in mo phóca anois acht mar' n-ólfaidh me an cíos béidh mo neilidh bheag gan phósadh go dtiocfaidh an foghmhar buidhe
is fada mé ar an mbaile seo le bliadhain is trí lá is samhail mo neilidh bheag ní rabh agam le fagháil
ní leigheasfadh éinneach mise do dhoctuiríbh chrích' fáil go dtigeadh péarla an bhrollaigh ghil 's go gcuireadh thorm a lámh
bhí me lá breágh gréine i mbárr sléibhe chois cuain cé 'tchífinn acht mo neilidh cé go raibh sí i bhfad bhuaim
nuair a shaoil me druideadh léithi go mbogfainn léithi suas 's go rachainn dá bréagnadh do éaluigh sise bhuaim
tráthnóna dé domhnaigh is orm a rinneadh an chreach mo chailín óg a phósadh sol a dtáinic liom a theacht
tóigeann an aois óg orm nach n-ólaim leóbhtha an lionn slighe dóigh orm cha bhéidheadh brón orm acht grádh mo chroidhe bheith liom
dá mbéidheadh toebits ar mo bhrógaibh ná fóghnamh ar na buinn bhéidhinn gach oidhche dhomhnaigh insa mbaile a mbéidhead sí ionn doctuirí na héireann agus cha leigheasfad siad mo chás budh tú 'a deise agus thréig tú me a phéarla an chúil bháin
comórtas na toite
tráchtar ann so air bheirt daoine uaisle a bhéadh ag cathamh tumbac i mbéal fearsaide agus ní raibh dís air bith le fagháil a b'fheárr a líonfadh agus a chaitheadh ná iad
aodh mhac dómhnaill cct
air fhonn  stáca an mhargaidh
i mbéal fearsaide chois cuain ag bruach na fairrge tá beirt daoine uaisle tá stuamdha meanmnach 'bhfuil a gcroidhe mar ghuaire le suarcas is carthannacht
hó ró go raibh dia leó go deoidh
'sé is ainm don dís seo laoghaire 'gus somhairle mac na duibhe an saoith 's an bríseach flaitheamhail 'bhfuil an fhuil is an uaisle ag suathadh 'na gcuisleannaibh
hó ró is buaidh go raibh leó
tháinig mé ar cuairt ar ruaig 's níor bh'annamh liom do fhéachaint na ngruagach bhí suailceach taitneamhach 'sé fuair mé 'na suidhe iad ag míniughadh starthacha
hó ró nár bhainidh dóibh gleó
tharraing somhairle a phíopa air bhí fídeogach fad-chosach agus chuaidh sé dá líonadh an nídh úd ab' aite leis le luibh na mban sídhe a bheir íce do chailleachaibh hó ró 's nach leis a bhí 'n ród
ghlac mise saéite a mhéadughadh na cuideachta is líon mé mo dhúidín dá dhiúrnadh i n-aice leó 's go saoilfeá gur francaigh bhí i gcuan charraig fhearguis hó rí nuair a d'éirigh an ceo
thoisigh na píopaí dá líonadh air ath-bhúta leis an macnaidh uasal gan ghruaim gan tarcuisne agus chaith sinn an oidhch' sin gur ghlaoidh na coiligh 'lic
hó ró sin deireadh mo cheóil
príosun chluain meala
fragmenta
b'fheárr liom-sa ná éirinn 's bíodh sí faluighsta dh'ór go mbéith mo phárdun o na ríghte agam agus mé ins an mbaile ag mo stór
o rinn me dizartáil is go carraig airt atá mo thriall is i bpríosun chluain meala tá mo liobaidh le bliadhain
chan ar bhididh ná ar mhéadhbha ná ar an tsáirdseint a bhí m'aire ná har na bóchaillí bána ghéanfadh tseárdseáil leis an ngeallaigh
'siad do leagfadh cúirt ghárda ballaí bána go talamh 'gus d'ólfadh mo shlaínte i bpríosun chluain meala
tá oileán i néirinn a dtig féar air go leór thig cuiseogaibh air agus luachair bheag óg ag guibhe meic muire ná go gcuiridh dia gaoth go mbéidhinn-se in mo ró-shearc ar mhónaidh an tsraith mhaoith
seachrán fhiachra mhic brádhaigh
é féin cct
nach truagh libh-se a cháirde gach buaidhreadh dhá dtárlaidh do fhiachra mhac brádaigh ag teacht as srath domhain
bhí an oidhche fuar cráidhte le fuacht is le báistigh 's níor léir damh cár fáigeadh me amuigh ar a' ród
níl seachrán nó gábha de' dtig liom-sa a thráchtadh nach bhfuair me fán tráth sin ó churrach go móin 's go mb'fhearr liom-sa ionn m'fhárus an uair sin ag máire 'ná i gcuallacht an phápa bhí thall annsa' róimh
níl uaigneas nó fásach stuaire nó fáltán ó chruachain go hárainn 's go sligeach na seól nár shiubhail me le rása thríd choilltibh ró-áille go muighe 's go tráighe 's go condae thír' eoghain soir chois na sáile go dún is go cáirlinn go hiubhar chinn trágha mar ar chailleas mo lón go sliabh gcuilinn go dána 's anonn ag droichead átha mar ar briseadh mo chnámha le cionn an chrainn seóil
do ghoireas na gártha ar lucht stiúrtha na báirce d'eagla mo bháidhte sa bhfalc a bhí rómham is bhí sluaighte na sráide anuas chum na trágha fa thuairim na háite a rabh mise i mbrón
ar eagla mo bháidhte leis an chriú bhí gan ghrásta léig me sa tsnámh me anonn ar an mbóinn is ghluais me go hádhmhar rómham suas go bail' shláinghe mar 'gcuala me na gártha bhí i náth cliath rómham
chuaidh me chum na háirde go stuadh bhaile gháire 'siad cluig teampaill phádraic a choingbhigh me beó is chuaidh me chum na sráide 'mbíonn rí uilliam i n-áirde go bhfanainn-se tráth ag an choláiste 'g ól cá rabh me fán tráth sin acht siar i bport láirge 'mo sheasamh go fálta ag dorus thighe an óil ghoir me ar chárta de lionn a bhí láidir 's ní rabh aen phighinn le fagháil agam le' ndíolfainn an sgór
do cuireadh orm gárda de mhaorthaibh na háite is fáigeadh gan snáithe me 'ngeall leis an bhfoghail agus buaileadh fá lár me gur suaitheadh mo chnámha is ruaigeadh fá'n tsráid me ag sileadh na ndeór
bhí an fuacht do mo shárughadh le huamhan na háite 's i dtuamhain a fáigeadh me ar shean-tulaigh mhóir bhí me ag biorra mhic cárrtha 's i mullach chnuic áine i gcorcaigh i nárainn 's i ngaillimh na seód
sguabadh me an tráth sin siar go cruach phádraig 's ar m'ais ins na fáisgthibh go mullach bhaile fhobhair go cruachain mhic brádaigh go dromodhall le fánaidh go dtáinic me le rása go tigh shéamuis mhóir níor bh'fhiú liom le náire a ndúsgadh fá'n tráth sin mar b'fhogus damh an áit a rabh maide ar an abhainn ghluais me go hádhmhar anonn ar an áit sin chum tighe bhriain mhic cába mar 'bhfuair mise cabhair
budh iongnadh 's budh áidhbhéil leo damh-sa mar thárladh ghreadadar lámha is bhí lúthghaireach go mór le sláinte gur fhágas gach pian-bhruid is gábhadh de'r lean damh an tráth sin 's gur bh'fhogus dhamh cabhair
théid me mo lámha le teinidh na bpotáta chodail me támh agus thainic me rómham mar 'bhfuair me na páistí ag gul is ag gártha d'eagla gur báthadh mise amhuigh ins an abhainn
aisling aodha mhic dhómhnaill
é féin cct
air fhonn  facthar a mháire bhuidhe
ar mbeith damh-sa aréir 'mo luighe go hathtuirseach 's mé gan bhrígh eidir loch éirne is bealach an adhraigh is oileán a' tséin mhic aodh'
'sé thainig sí 'n spéir go dtí mo leabaidh gan bhréig san oidh'e is dubhairt sí liom éirghe feasta o mo néalaibh is gabháil léi féin mar mhnaoi
thionntuigh mé ann sin ar mo chlí go bhfeicinn goidé mar a bhí 'sé chonairc mé'n spéirbhean gheanmnaidh dhéad-gheal mhasgalach chéillidh chaoin
mar sgeallán do réim na ríogh no baindia i gclódh 'sé bhí a folt fada craobhach famainneach sgiamhach ag sgabadh go féar léith síos
budh chosmhail le hór gach dlaoigh is í ag casadh go cóipeach buidhe 's gach triopall go bróig di ag loinneadh mar lóchrann soluis ar chóirneál toighe
bhí a leaca mar rós a' ríogh 's an sneachta ag dórtadh faoi 's a dearca mar réaltaibh oidh'e shiocáin 'sna spéiríbh ag imtheacht i sgéin le gaoith
bhí a mailí a déad 's a píob mar lile nó'n ghéis ar taoid a mama gan bhréig budh ghile ná'n t-aol 's ná an eala tráth bhéidheadh dá nighe
bhí a deilbh 's a méar-chrobh maoth a dreachta 's a béilín caoin a cum a bhí caol mar aithristear sgéal ar aisde na gcaor ar chraoibh
bhí thuilleadh gan ghó 'san mnaoi do mhearuigh 's do bhreoidh mo chroidhe a coisbeáiní spéireamhail aigeantach aereach ag tasdail gach taobh don gcrích
ann sin thug mé léim go dtí an ainnir chiuin chéillidh chaoin acht 'sé d'imthigh sí'n spéirbhean amhail gath gréine a ndruidfeadh na néaltaibh faoi
tráth mheas mé gur néamhuinn í 's nach bhfuighinn-se í mar chéile chaoimh 'sé chaith me mo léine thorm mar éideadh is d'imthigheas 'na déidh 'san tslighe
shiubhail mé liom féin gan sgíth go raibh mé ag taobh chluain aodh' ó mhullaigh ráth' méadhbha go foirceall na cléire 's ó shligeach go taobh chluain fraoich
thart le cruach phádruig síos go biorra 's go bárr shliabh buidhe fa imeall na sáile go boirinn 's go hárainn 's mé 'g imtheacht ar bhárr na gaoith'
shiubhail mé gach ráth is bruidhean gan fasgadh ná sgáth ón tsíon acht aibíd bheag bhán a rinne na mnáibh den anairt as lár an lín
shiubhail mé le bruach loch néachach chum na banna 's go dún uí néill ann sin annsna ruagaibh go heasa aoidh ruaidhe an turas le'r bhuaidhigh mé
budh tearc is budh tréithlag faon 's gan duine 'mo dháil 'na shuidhe mar ghiolla gan áird i leathtaoibh na sráide 's mé gointe le málthrach sídhe
níor bh'fhada an cháirde bhí go dtainig 'mo thárrtháil draoi de chineál na mbárd a chleacht a bheith 'stát anallód ag áth an tsruth' sídhe
'sé is ainm do ghnáth don tsaoi a chas orm fán tráth so dh'oidh'e pádruig o hígin soineannta saoitheamhail a d'fhreagair mo chás gan sgíth
peadar ó gealacháin cct
chuaidh muid le chéile araon is d'ól sinn ar ndóchainn dighe den mbiotáille b'fheárr dá raibh annsa' tábhairne mé féin agus pádruig caoimh
nuair a léig mise an braon sin síos is fhliuch mé mo bhéal 's mo chroidhe arsa mise liom féin ní leanfad go héag í má bhíom-sa gan chéile choidh'e
dubhairt pádruig go céillidh maoth is mithid duit éirghe a aoidh is sgur do na mnáibh choidhche feasta go bráth  ag sin agaibh m'áirneál oidh'e
ó raghailligh bhaile mhíleis
is i nárd mulcain os cionn bóinne atá an tseód a bhfuil mo mhian innte is i dtoigh colláin bhíos me i gcomhnuidhe gé gur brónach 'na diaidh me
gan ghéilleadh do na hórdaibh gé gur pósadh le mnaoi me d'aindeoin shíle bhuailfinn na bóithre dá mbéadh mo stóirín beag brighid liom
'siad buachaillí na bóinne a shiubhaileadh an ród so ar gach taoibh dhíom acht ní'l suim aca ann mo ghlórthaibh ná ann mo cheoltaibh beaga díomhaoin'
go mbudh slán do bhaile órrthaidh 's do na hógánaibh a bhí saoitheamhail 'siad a bhéarfadh deoch le n-ól damh 's cár sport leó mé bheith i bpríosun
is a éin bhig atá éadtrom ná géill do shléibhtibh ná do mhínleach ná don tsneachta i mbarr na ngéagaibh má bhíonn se'n d'éadan dá shíobadh go n-ársachaidh tú mo sgéal-sa i n-éinfheacht no os ísioll do bheartaman na féile nó do raghailleach bhaile mhíleis
nach mb'fhéidir ann do shiubhal-sa go gcasadh barney annsa' tslighe leat agus aithris fear mar chách dó go bhfuil me fa láimh is mé i bpríosun
uch
a éin bhig goir na gártha 's ná leig mo bhás a bheith os ísioll 's muna dtiucfaidh raghailligh do mo thárrtháil 's mó a náirigheacht ná a dhíoghbháil
'sé an ní d'fháig mise éadtrom mar chaill mé pléisiur na hóige 's mo ghaoltaibh lic gur thréig me is me i ngéibhionn a chois bóinne
beir na mílte beannacht uam-sa síos go baile órrthaidh mar a bhfuil síle ar ársaighe sgéal dóibh is tiucfaidh raghailligh 's bhéaraidh leó mé
mo chleamhnas dá ndéantaoi le inghean ríogh na gréige acht mo annsacht cois-íseal is aige brighidín a bhéadh se
níor bh'fhada liom tógbháil cíosa ar thaltaibh aoibhne glana aerach' nó ag ól sláinte mo bhrighid bheag le fíoruisge an tsléibhe
dá mbeith 'fhios ag mo cháirde go bhfuilim spárrtha gan chaoineas badh ghearr go bhfuighinn tárrtháil le seinm chláirsighe agus aoibhneas thiocfadh ó raghailligh gan spás chugam is a lán de chlannaibh mhílidh is ní dhúntaidhe mise i gclárthaibh ar ghráin na gcoigcrícheach
aisling fhiachra mhic brádaigh
é féin cct
chonnairc mé aisling ar mo leabaidh mar atchífinn bean is ariamh ní fhaca mé a samhail ins an tír ar fad ag síth dhruim shaileach a casadh damh a gnaoi 's a dreach mar a mbíodh a macnas ag cailíníbh na tíre seal
bhí me ar meisge is mé ag tilleadh ó thigh an óil ag teacht gur buaileadh chum an liosa me 's gan duine ar bith beó 'mo ghar luath me mo chosa mar shaoil me nach ndéanainn stad go dtéidhinn 'na bhaile nó go bhfanainn ag mo chéile seal
tráth thainic me 'na doruis mar shaoil me gur bh'é mo theach d'iarr me solus a lasadh nó go dtéidhinn-se féin isteach d'éirigh an ainnir budh gheanamhla sgéimh is tlacht is bhí lóchrann aicí dhéanadh solus mar ghréin dar leat
do shaoil me a seachnadh mar d'aithin me gur siabhra sídhe gach ní dá bhfacas i n-a haice 's a gléas mar bhí bhí buird dá bhfolach ar hallaíbh breagha glégheala a tighe agus cuacha ar sgabhail ag an gcailín is rogha gach bídh
tháinic sí chum an doruis mar rabh mise gan chéill gan bhrígh le méad na heagla bhí orm roimpí tré chrádh na hoidh'e is dubhairt sí gur mheiteach damh teitheamh go bráth ó mhnaoi is rug ar ghreim ghlaice me go rabhamar i lár an tighe
chuir sí i n-a caithir me i n-aice léi féin 'mo shuidhe is thug sí póg bhlasta dhamh le'r mealladh go léir mo chroidhe thug sí corn chugam budh samhalta le séad an ríogh is bhí se lán meala budh bhlasta 'ná'n siúcra buidhe
an tráth do bhlas mé é níor bh'fhada liom lá ná oidh'e acht a bheith dá breathnughadh le deise 's le breághacht a dlaoigh smuaininn tamall gur bh' í helen í le'r fáigeadh an traoi 's arís do mheasainn gur bh' aingeal as párrthas í
acht thug sí dhamh gealladh thug meisneach dhamh 's thóig mo chroidhe go dtréigfeadh sí an teach sin 's go rachadh liom féin mar mhnaoi d'éirigh sí 'na seasamh gur chruinnigh sí séada an tighe is chuir sí i n-i mála iad a bhí agam ar mo ghualainn chlí
thug sí ór frasach léi a bhéidheadh againn ar bhórd gach ríogh 's gach áit a rachamuis le a thabhairt d'aois ceoil gach crích' d'iarr sí orm casadh ann gach conair i n-a ngeobhadh sí 's go dtiubhradh sí amharc damh ar a caraid gach áit a mbíd
ní raibh sliabh nó carraig i n-a mbíodh tathaighe ag na slóightibh sídhe nach rabhamar tamall ann sul fa dtainic acht trian na hoidh'e bhámar i sliabh gcallainn i gcnoc almhan 's ar shléibhtibh an ríogh is thiar i ngaillimh i gcluain meala 's ar an gcruaich 'ar suidhe
chuamar go caiseal go cnoc aiste 's go nás na ríogh go stuagh laighean tamall 's go céidín ua máil a shuidhe ar iomdhaidh chaoin chailce is ba heagartha cóirigheadh í mar a bhfuair mé cead teannadh le hainnir an órfhuilt bhuidhe
chuamar go manainn go tigh mhanair 's go cromadh na crích' 's go céidín conair mar a bhfacamar na gréasa sídhe thangamar go heamhain a chois banna 's do'n éirne thíos is bhíomar sa mbaile sul fa ndeachaidh na héin a ghlaoidh
tráth thangamar do'n dorus mar a rabhamar i dtús na hoidh'e do chuir sí liom beannacht 's do chuaidh sí 'mo dhéidh a chaoidh acht dubhairt sí dá mbadh toil liom casadh léi go bráth arís go mbeith sí 'mo choinne ag an lios sin i gcúl na crích'
acht chuaidh sí as m'amharc go ndeachaidh sí i ndáil do'n tsíth 's nach truagh libh an dealughadh bhí eadar me féin is í
uch
mo mhíle beannacht léi  is fada liom an lá dá díth
is ní fhaca me amharc ó shoin ille ar ghrádh mo chroidhe
ní dhearna sí dolaidh dhamh acht 'mo tharraing gach áird de'n tír is d'fháig sí sa mbaile me ar mo leabaidh go sáimh 'mo luighe
ní'l mo dhúil feasta go bhfeicid go bráth í arís is stadfaid de'n aiste 's cha sgríobhaim níos mó go hoidh'e acht bíodh fhios agaibh an aisling sin a thráchtaim dhíbh gurab as a chodladh thug fiachra mac brádaigh a brígh
go mbudh slán d'fhearaibh laighion
uilliam buidhe mhac giolla ciaráin cct
go mbudh slán d'fhearaibh laighion budh seighiseach greannmhar a nglór go mbudh slán do na smaolaigh 's na héanlaith bhí againn ag bóinn o thánaig me 'un a' tsléibhe 'sé an pléisiur bhíos aca gach neóin an chorr ghlas is an adharclog ag éirghe do churraigh 's do mhóin
cha n-fheiciom-sa an t-iasg ar léim ná an an bradán sa tsnámh ní fheiciom ná na caoraigh a' méilthigh ar na machairíbh bán eachraidh dhá dtréineail i ndiaidh gadhar 'dol trasna na bhfál poitrisg ná tradhan ach' éan gob fada 'na n-áit
cha n-fheiciom-sa na hubhlaí 'na gcúplaíbh ar na crannaibh ná i mbláth ní fheiciom ná na plúmaí mar nár dhúthchas dóibh a theacht ann bhur n-áit meacainí ná rútaí ná nuaidheacht ar bith 'teacht i láthair acht ag teacht mí na lughnasa crúsach a bhainfidhe le spáid
cha n-fheiciom an fheoil 'na spóllaíbh anns na stallaíbh dhá díol cha n-fheiciom an eórna 'na scóraibh ná an chruinneachta mhaol gas pise ná pónair mar nach dúthchas dóibh a theacht ann bhur dtír ná na buachaillí óga dia dómhnaigh 'dol i n-aice na dighe
cha n-fheiciom na stácaí gan bheárnadh ann bhur n-agart fá fheil eoin cha n-fheiciom ná na pátruin mar 'a ghnáthach a bheith againn ag bóinn cha n-fheiciom ná mo cháirde dom fháiltiughadh isteach go toigh an óil ná aon a dhéanfadh dáimh liom acht dáibhidh o maidín is eoghan
cha n-fheiciom na raghailligh go haerach ar na hallaíbh ag ól ná an ghasraidh ghlan ghaedhealach a dhéanadh pléisiur againn ag bóinn
tá me faoi léan sa taobh so o sgar mise leó acht rachaidh mé dá bhféachaint má fhéadaim a' teacht na féil' eóin
dúithche chréamhaoin nó grianán bhaile uí cheallaigh
séamus mhac cuarta cct
is ag an mbóinn do ghlacas gleódh tráth sgar mé le fód chréamhaoin fearann tórrthach an bharúin leomhain i n-aice an óird ghaedhealaigh toirbhir dóibh beannacht fós má's do bheó réadhmonn deich gcéad scór is gan a bheith i gcór i gcoinne gach ógmhaighdion
i gcréamhaoin thíos atá 'mo dhiaidh amharc séimh fásaigh radharc réidh coilleadh 's féir agus uisge tréan támhaill tá teas on ngréin tuilte on éirnne agus breic ar léim a snámha meidhir ghéar chon is gadhar i dtús gach lae ar árd ann
rachad suas glacam gruaim i n-aice an chuain chéadfaidh fiche sluagh do bheannacht uaim i bhfearann nuadh chréamhaoin is iomdha buaidhreadh ortha 's gruaim o sgar mo chuairt féin léi bíonn rabhairt ruag ar labhairt cuach agus ceileabhar uaisle ag éanlaith
is iomdha seód annsa' gcloich nuadh ag an mbarún óg cráibhtheach ní lia ná ceól a sheinnfear dóibh is imirt mheoir ar chlársaigh deich gcéad córnn suidhte ar bórd líonta de bheóir spáinneach togha gach seort sack le n-ól a shilfeas leó is fáilte
beir beannacht uaim go háth an uisge fhuair mar a bhfuil na mná uaisle is féile céad slán don uair ar ghnáth mo chuairt faoi áltáin uaigneach' chréamhaoin o d'árduighios uabh fán ngálldacht suas mo cháirde buan gur thréig mé bíom lán den ngruaim 'mo sháimh 's 'mo shuan 's mé cráite buaidhirthidh tréithlag
an uimhir éisg an bharúin tséimh is i loch na séad atá sé mar a bhfuil na céadtha d'ealaíbh glégeal' ar an abhainn is iad ag snámha ceileabhar éan i mbarraibh géag agus duilleabhar go tréan ag fás ann
nach truagh don té tá 'sgarmhaint léi 's go bhfuighinn-se féin an tsláinte ann
is iomdha búr i gconntae lughbhaidh nach seasann clú do chéile a dhruidfeadh a súile go daingion dlúth nuair a chífeadh siad chuca mo leithid-se ní mar súd a cleachtadh damh-sa nuair a bhí me i ndúithche chréamhaoin acht ól gan diúltadh ar hallaíbh cúnra agus clársach chiuin ar théadaibh
'sí dúithche na fáilte dúithche na sláinte í dúithche nach ndeárna díoghbháil 'sí an dúithche is feárr anns na cúigíbh gállda dúithche shálmhar shíolmhar dúithche na ndán 's dúil le n-a fagháil dúithche nach dtárlann fiabhrán nach dubh-chroidheach atáim faoi smúid gach lá fán dún agus áille an ghrianáin
is binn guth loin os cionn na huaimhe i gcoilltibh cnudh na n-éanlaith 's nach bhfuil ponc den gceól nach seinnfear leó ar bhrainnsíbh óga an ghrianáin budh grinn a nglór i gceann gach neóin 's ní buan mo bheó dá bhféagmhuis ag burraibh na bóinne go cinnte i mbrón 's mé líonta deórfaidh i bhfiabhrán
ar mo thriall chum an dúin 's chum an ghárrdha nuadh mar 'bhfuighmuis áirní dubha 'gus sceach-chaoraí measa cúnra ar chrannaibh dlútha agus mil go ciuin ar chuiseogaibh loin gan smúid a' seinm dúinn i dtús gach lae ar muchóirighe tá ált na n-uan mo chrádh 's mo chumhaidh
faoi choirce dlúth ag sgológaibh
géag ráth hárluin
uilliam mac mhaoil chiaráin mac giolla ciaráin cct
'sé mo chreach is mo léan ar achtaibh mheic dé nach i gceann na n-ocht mbliadhan déag do thárluigheas agus fearanntaibh saora bheith agam faoi thréadaibh i bhfochair a chéile ar árdaibh cúirt shneachta ghléal bheith agam faoi léagsa ar an chnocán ab' aeraighe 's b'áille helen is déirdre is fogham iad araon ba mhó annsa liom géag ráth hárluin
tá abhallghoirt na sgéimhe ag plúr sgoith na ngaedheal le gur thuit siad na céadtha i ngrádh léi 'bhfuil a súil ghlas gan chlaonadh mar dhriúcht maidne ar fhéar 's a cúilín deas péacach fáinneach is binne guth a béil ioná ceileabhar na n-éan 's iad ag labhairt ar laethibh na cásga 's nár bh'ionmhuin don té gan eallach gan spré dár chineamhain géag ráth hárluin
ní'l barún ná méire do chluinfeadh mo sgéal o theamhair go sléibhtibh mháille nach dtabhairfeadh an chéim do mhalaigh na gcraobh 's gurab aicí tá sgéimh na háille 'sí an leanabán séimh is modhamhla méin 'sí is geanamhla géag is gáire rachadh sgafairí dh'éag muna mblasfadh a béal nó cead imtheacht le géag na bhfáinneadh
níor fhiafruigh sibh fós ar chloistean mo cheóil cia an ainnir dheas mhodhmhar a thrachtaim 'bhfuil feaghair an rósa fá imeall a beóil is deirge fá dhó 'ná 'n sgárloid ní'l aon ógánach óg a bhlasfadh a póg le nár mhillse 'ná tórrthaibh gáirlin 'sé is ainm don tseóid inghean mhicheail uí ghabhann réalt sholuis gan smúid ráth hárluin
beatha chathail bhuidhe mhic ghiolla ghunnaibh
é féin ro chan
is beag cladha gárrdha fáil nó forsaidh ariamh a rinne me re haoibh is beag orm crábhadh tráth nó paidreach' i n-aimsir trosgaidh is mó ním craos
níor thiobas mo lámh 'n-aon chás uadh osgar thógfainn troid agus dhéanfainn bruighin d'imreochainn cárda cháinfinn sgolfainn sin agaibh oibre thús mo shaoghal
is meanmnach súgach lúthmhar cliste a dhoirtinn-se fuisgidh in mo sgóig b'ait liom rúsgadh dúsgadh meisge ag tabhairt mo chisde do mhnaoi an óil
chuirfinn lúib cluain is gaisde is dhéanfainn siolla bréag go leór 's má shaoileann sibh-se gur tréas nó coir sin gheobha sibh tuilleadh de mo sgéal go fóill
b'ionmhain liom féin an spéirbhean bhreasnaidh bhéilbhinn shocair budh mhilse póg b'ait liom féin a bheith 'gá mealladh d'éis a geallaimh uair nó dhó ní chreidfinn on chléir gur bh'éifeacht peacaidh mná na bhfear a chlaoidheadh le póig acht anois faraor
tá mo shaoghal-sa caithte 's is mian liom stad agus léigean dóibh
bhí mise aréir ag suirghidh le cailín 's budh bheag mo spéis a bheith 'na dáil 's nuair a shaoileas féin a bheith 'gá mealladh thuit an paidirín as mo láimh bhris mé ar fhortun mhíle cailín 's mé ag dul le hearradh go loch gcál 's nach truagh don té fuair léigheann an tsagairt is thréig a chreideamh mar gheall ar mhnáibh
cathal mac aoidh
gadaidhe nó robaire bhí ionn a chuisle 's a stór 's a chos deas i mbróig 's a ghrádh na mban óg is áille dlaoigh ní'l a'n chaiptín o bhóinn go doire na seól a sgapfadh an t-ór le cathal mhac aoidh
suidhfidh sé ar bórd is dhéana sé ceól is sgaoilfidh sé ór go leór ar a' tsaoghal tá a chloidheamh ann a ghlaic 's é 'síor-dhéanadh creach 's tá'n réim sin gan stad le cathal mhac aoidh
a rígh fhlaitheamhnais dé bheir solus sa ngréin go sábhlaidh tú mé ar thubaiste an tsaoghail 's nach bhfuil uirid an éin dá bhfosglann a bhéal nach n-abrann liom féin go ngoidfinn a' saoghal
thug siad a mbréag  ní gadaidhe mé féin ar son mé bheith éadtrom arroideach baoth 's dá mbainfinn luach éadaigh de bhodaigh an bhéarla cé bhéadh 'na dhéidh ar chathal mhac aoidh
dá bhfeicfeá-sa sánuigh bodach an sgála a spúnóg 'na láimh 's é 'slugadh 'chuid bídh is mise ar mo shámhas amuigh anns a' stábla an geillín is fearr le cathal 'sa srian
'sé uilliam piarus an giosdaire fiata agus allus an aibhiorsóir aige mar mhnaoi is aoibhinn 's is cródha a gheobhainn-se an t-eólus ar fud a chuid bó da'r dhorcha an oidhch'
tá mo ghaol le ó néill 's le maguidhir ón sgéith 's gach uaisle dá mhéad dá dtig liom a rádh raghailligh is ruarcaigh mathghamhnaigh 's búrcaigh gealach na gcuantaidh cathal mhac aoidh
bacach na pléide
a bhean a' toighe chléibh teana déirc ar a' mbocht atá lom i n-onóir mhic dé le séan a chur ar do chlainn
a bhacaigh na pléide léig do do radaireacht liom bhí do bhean innseo 'ndé 's tá tú féin indiu ar a bonn
a chaile chaoin chléibh bréag ná samhail sin liom chan mar gheall ar do dhéirce thréigfinn mo bhean is mo chlann tá sé 'locht orm féin tá mo léanaidh dubh ar mo dhruim 's tá sé seacht mbliadhna déag ó d'éag sí cuisle mo chuim
dhá bhfuighinn-se cailín beag caoin bhéidheadh 'na suidhe ag n-a roithleán sa lá 's a mamaidh ar an aonach ag díol a duisín beag snáth shuidhfinn le n-a taoibh agus shlíocfainn a brollach geal bán 's níor bh'fhada go bhfuighinn cloch lín 's na pocaí bheith lán
is bacach bocht mise gheobhainn olainn is ait' liom ná í 's bíonn mo chíos díolta nuair a leagaim mo phocaí san oidh'e stadfaidh mé den obair is gheobha me pól fada in mo láimh 's go muileann ráth' seideáin a rachas me 'sheilg ar mhnáibh
go cúig' uladh má théidhim-se béidh sean-chuilt ar mo dhruim béidh póca 'gus céad agus béal stoca croithte ar mo cheann béidh na naoi mála dhéag ar thaoibh mo chruite 's mo chuim 's 'teacht deireadh gach séasun béidh cloch olna liom cruinn
thig ceó ar a' tsliabh seo thiar go moch ins a' lá 's an iomad den iasg le bliadhain ar aillinn
ag snámh tá an seanduine liath 's a thriall a bhaile 'na mhná agus ainnir na gciabh faoi chian ag an mbuachaillín bán
thall ins a' spáinn atá a lán de na bloid atá binn 's aige geataí an tsratha báin tá bái'ríoghan 'na codladh 'ar liom tá a lán de mhnáibh mánla dheanfadh spórt aiteas is greann ach' amháin eagla roimhe sáintí bhearainn sgrám
ar mo chailín sa ghleann
's os coinne na ndaoiní 'sé bhíom-sa 'mo bhathlach sa lá 's o shoin go dtí an oidhche is lúthmhar licthidh mo lámh ar droichead gach aonach 'sé bhíom-sa 's mo hata in mo láimh 's ar uair a' mheadhoin oidhche bíom-sa ag codladh mo tháimh
ceannacha me rópa ró-bhreagh fighte den gcnáib a mbéidh a cheann in mo dhórn agus mór-chuid de aici 'na láimh ar cheasta go mbéadh sin stróinse ar misge fon gclár a bhearadh sin póg nó dhó cois n-fhios do mo ghrádh  comhairle shéamuis mhic cuarta do bheitigh ní mharcaigh bean leanna
é féin cct
racha me go druim bile 's béidh bonn beag le n'ól liom mar a bhfuil mac na muirne a bhí pronntach i dtús óige toirdhealbhach is donn dreach a bhfuil comport ann a cheóltaibh de mhianach na sonn-fhlath a chuirfeadh oll-chath ar chóigíbh
a dhuine théid go druim bile beir compáin ró-mhór leat de ríoguinibh lomnochta i bhfoirm sneachta ar bóchna gan do dhíon umpa acht a ndonn-fholt 's a mbonntroighthe i ndóibe is ag beitigh bhíos mo chonnlán go hiomlán ar ósta
a bheitigh chiuin chéillidh na séimh-rosg is mórdha cumhdaigh do chuid maighdean nó béidh réadhmonn dá bpógadh toirdhealbhach le n-a bhéarsaíbh 's na tréarrtha bhí ag óvid 's a inghean mharcaigh an réidh-chroidhe ná léig éigniughadh na n-ógbhan
tiocfaidh pádraic leó a shuirighe mac aodh' mhic ghiolla domhnaigh is cúis bháis do gach inghean díobh a theacht saor gan a bpógadh béidh orpheus agus naois leis ag cur siansa ann a mheoiribh erasmus agus cíceró terpsícore is caliópé
tiocfaidh séamus nach bhfuil gruama is béidh suairce gach ceóil leis is binne ná na cuacha gach fuaim ó n-a bheól-san béidh pastime gach uair leis mar bhuachaill octóber 's muna seasa tú chum buailte béidh an cluanaidhe dá bpógadh
tiocfaidh somhairle dá bhféachain mac éadbhuirt mhic sheórsa agus pronnfaidh ortha féirín 's béidh na maighdeana ag ól leis acht coimhéad nach dtiubhradh éigean ar an géagaibh gan phósadh 's a bheitigh ná léig éagcóir ar na déagh-mhnáibh gan chótaí
tiocfaidh beirnigh na coilleadh cuachaighe ar cuairt is béidh pól leó fir oirthior 'na sluaightibh is cuid d'uaislibh thír eoghain leó béidh céad fear ó chuaile ann is seabhac uaibhreach na bóinne 's acht muna gcoingbheachaidh beitigh uabhtha iad béidh na suairc-mhná dá gcórughadh
tiocfaidh an dochtuir mhac cíomhair is dísleacht na n-óigfhear is bhearfaidh balsam mar íce do gach mnaoi dhíobh le sólás acht a bheitigh ná taobh leis ar mhíle ponta óir iad nó meallfaidh le n-a chaoineas gach naoidhe ghlan den gcóip sin
tiocfaidh tréan-fhear dá bhfuasgailt mac suairc atá eólach fréamh cheart den uaisle darab dual flaitheas cóbhthaigh gidh go bpronnfadh do na sluaightibh maitheas fuar-chlár na fódla 's a bheitigh ná taobh i n-uaigneas leis uair oidhche nó ló iad
is fada mé gan ghuaillidhe 's ní'l fuasgailt níos mó agam 's go bhfuil treise mo dhá ghualann i n-uaighe chois na bóinne b'fhurus damh dol ar buailidh dá mbéadh ruaidhrí 's brian óg liom mo chéad crádh mo chruaidh-chás mo luath-bhás 's mo dheóra
is iad so do-ní mo bhuaidhreadh agus fuadach néill óig uaim cuid mhór dem shuailce bhainfeadh ualach den mbrón díom acht ó chuireas cúl dá gcuailleacht mo ghruaim géar 's mo dhócamhal
seacht mbeannacht leó go luan bhráith go buan-chathair na glóire
aguisín
a fhir a théid go drom bile bíodh compáin ro-mhór leat do ríoghuinibh-se lomnocht 's a ndonn-fhuilt gan chórughadh gach naoidhe dhíobh is rinn-bhlas na mbinn-bheach ar a bpógaibh is aige beitigh bhí mo chonnlán go hiomlán ar ósta
agallamh idir aodh mhac domhnaill agus na naoi mná deasa pharnassus
aodh agraim is guidhim na naoi mná uaisle a bhéidheadh ann mo dháil do ghnáth ag comhluadar nach tuirseach 'na ndéidh me tréithlag buaidhirthidh ag ceileabhar liom féin ó thréig na duain me
a theacht chugam arís má's mian leó m'fhuasgailt anois o na braigheadaibh daora cruaidhe a cheangail an chléir 's gan réidhteach uath-san nó go dtiucfaidh an t-éag 's go dtéighim san uaighe
na naoi mná deasa sguir feasda do phléid 's ná buaidhir ar gcluasa o's tusa thú féin a thréig ar gcomhluadar
dá bhfanfhá go foighideach 's gan éalódh uainne is gan gabhail le céile a roghain ar uaisle ní bheitheá leat féin 'do chlaedhire ar uaigneas gan siolla ná bhéarsa gan sgéal gan suarcas gan cumann le mná do ghnáth mar dhual duit acht ceangailte go bráth do chránaigh ghruama
aodh dá saoilfinn gur thréas 'bhur n-aghaidh nó uabhar gabhail le spéirbhean bhéasach stuama ní dhéanfainn a léithid ar chéadaibh buailidh nó a bhfuil o ráith mhéadhbha go taobh shliabh luachra nó a raibh ag croesus de shéadaibh buaidheach acht mar a fáigeadh mé am aonar tréithlag suaite gan duine ar an tsaoghal a théagradh ann mo shuan mé nó nighfeadh mo léine dá mbéidheadh sí mar ghual dubh
na naoi mná deasa ní ghlacfamaoid feasta leithsgéal uait-se acht imthigh mar gheilt o dheas ná thuaidh uainn go tobar eóin baiste 's 'na heasa ruaidhe go cruachain mhéadhbha mar a mbéidheadh na sluaighte de churaidhibh tréana i mbéal gach ruathar mar a bhfuighe tú sgéala on néamhaoin uasail is fiosach dhuit féin a bhéidheadh dá luadh leat acht o rinne tú a háthrach thug sí gráin is fuath dhuit
aodh dá labhairfedh sibh léithe go céillidh stuama is a guidhe go géar fá théagradh uaire a dhéanamh liom féin a chois sléibhe ar uaigneas go n-aithrisinn sgéal gan bhréig gan chluain di mar a d'imthigh gach sgéimh gach léighionn 's gach buaidh uaim frasa na gaoidheilge bhéarsaí is duanaibh staraidhibh is éigse thréig mo chomhluadar 's muna dtiucfaidh sí arís 's mé díth gach truaighe
na naoi mná deasa sin buachallán buidhe agus eírghe suas air is ceangail mar shrian air trí bruibh luachra tabhair leigean le gaoith go faobhrach luaimneach 's ná déana sgíth acht spíonuigh 's cuartuigh gach lios agus ráth on tsliabh bán go cuaile go lios cúl buidhe is go dtí dún uabhair ó chaisiol go clúineis is dún na ruaidhe 's ná déan comhnuidhe nó sgíth go bhfuighe tú a tuairisg
na naoi mná deasa acht so dhuit-se ann do dhórnn chórnn buaidheach a bheir neart agus brígh do dhaoinibh suarach'
do stéad má bhíonn claoite cuir braon de ann a chluasaibh ná cuir spur ann a thaoibh 's a choidhche ná buail e
as tobar na naoi 'sé líonadh an chuach so is do thuras má chríochnuighir ní bhéidir gan chuallaidh a bhearas duit eolus ceóltaidh is duantaidh meadhair is spórt ar bhóithribh cruaidhe
aodh thug me leigean don mbeáthach le fánaidh 'nuas linn go sruth na mban sídhe go díreach a chuaidh sinn mar a raibh mé trí hoidhche gan sgíth gan suan ann i gcumann na mná dar ghnáthach liom comhluadar 's dá dtug mé mo ghrádh dhí a bhárr ar shluaighte
cha sgaraim go bráth do mo stáid bheag chluainteach go dtiucfaidh an bás is go bhfáigthear san uaigh mé 's go gcaithfear ar mo chlár-sa lán trí sluaiste
aodh ní sguirim do ghnáth go bráth má's buan damh o mholadh na mná a thug tárrtháil is fuasgailt do dhuine mar tá mé a bhí cráidhte buadharthaidh gan sonas gan ádh gach lá dá cruadh-ghol acht ghlac sí mo pháirt le grádh 's le truaighe is chuir sí 'mo shuidhe mé ar chaol-each luaimneach go bhfuair mé mo mhian mo naoidhe bheag shuaimhneach a d'aisioc mo bhrígh is sgaoil gach duadh dhíom
tuireadh philib mhic ghiolla ghunna
cathal buidhe mhac ghiolla ghunna cct
dá mbeinn-se i mullaigh nó i mbailte mar mhian liom 'sé philib na gcumann mac iol ghunna do chaoinfinn ó bhudh é an gleacaidhe é a bhain urraim as mílte is é dhéanadh an chreach is nach gcasadh a choidh'e í
is óm bó
bhí sé saoitheamhail croidheamhail láidir is thug sé creach leis ua shléibhte cháirlinn is iomdha cearc mhaith agus cábun a thug sé leis agus chreach sé páistí
is óm bó
níor fháig sé cuasán o bhóinn go hárainn dá raibh pluideog díorfaigh nó cideog páiste ann céimhinn caillighe nó sean-choc lása nachar chruinnigh an gruagach ann a mhála
is óm bó
is iomdha measgán maiseach mín-ghlan is mála mine ar dhingeadh mná tíre pucán barraigh agus sacán sníghte a gheabhthaidhe i mbrathaibh mo ghleacaidhe a' gaoirfigh
is óm bó
is iomdha caora gheabhthaidhe ann a phota sin 's dhá ghabhar bheirfeadh cabhair do bhochtaibh lámhth'radh an tsaoghail de líon 's de dh'olainn amuigh anns na díogthacha nó faoi na clocha
is óm bó
is iomdha cró ar a thóin a bhris sé is manga mór de dh'eorna ghoid sé níor bh'fheárr leis stór an tighearna glinne ná cuid an deoraidhe budh mhó san gcruinne
is óm bó
ní bhéadh se 'dréim le lucht sgléip' nó uaisle a thug sé a n-éadáil ó dhaoinibh suaite níor bh'fheárr leis saidhbhreas mhéadhbha chruachain ná sean-cheap gréasaidhe nó clagann sluaiste
is óm bó
ghoid sé móin fá fhéil eóin 's potátaí sgian o bhúisteoir is fiú na dtáirngí an ugh on gcuirr dar ní
gur dhual sin is thug sé an t-éilín on nglasóig bhuaileadh
is óm bó
an ní amháin a d'fháig mise cráite sul fa'r ghabh an t-éag é nach raibh mé láimh leis nó go ndéanfainn iris leis seal ar uaigneas 's go bhfuighinn-se sgéala na tíre thuas uadh
is óm bó
barún bhaile sláinghe
séamus mac cuarta cct
fonn  peigidh núinsiunn
tá sé 'teacht air sáile an t-óigfhear barún shláinghe agus órdughadh leis on mbáinrioghain chum sásamh na ngaedheal tá cnodha na coilleadh 'fás leis is tórtha ar chrannaibh gáirlín 's an bhóinn ag réabadh a cártha le bláth beannuigh'e an éisg
tá'n t-ór dá chur 'na mhámaibh ag teoirinnte bhail' shláinghe agus tórradh ban is páistí dá chárnadh le gréin tá na slóighte ag éirghe 'n-áirde ann ag ól 's ag léigion lámhaigh fán leómhan a léigion slán dóibh an bráthair ceart uí néill
tá flíte longa láidir ag teacht chuige thair sáile agus caiptíní dá ngárdáil faoi n-a n-árd-bhrataigh shéimh tá coraibh cogaidh clársaighe trompaí agus orgáin delivers agus mársáil chum fáiltiughadh dhó féin
is feáirrde an tír a ngéilleann don mbarún máighisdir fléimionn 's gach uaisle fuil dá léightear go réim rolla a n-áigh cá fuil seisear ríogh is céad go ceart i dtaobh uí néill ann clann ndómhnaill thríd n-a chéile 's gach taobh dhá ngeabhann a bpáirt
ní'l sin fuil dá uaisleacht anns an impridheacht ná i dtuadhmhumhain anns na taltaibh thort is cuairtigh 's go bruach thír an óir nach bhfuil brainnse ar lasadh suas anns an mbarún barramhail uasal thríd n-a leaca dhearg ghruaidh-dhaithte is buan innte an rós
síol mhórdha bhuaidh na mbéimionn bheireadh ór is fíon do chéadaibh bhainfeadh ceart as ríghtibh laighneach le géar-lanna lámh budh chóir don laoch sin éibhidh a bheith sturramhail croidheamhail céillidh 's go bhfuil rósa gaoil in' éadan agus céad a dh'fhearras bárr
tuireadh shomhairle mhic dhomhnaill
séamus mhac cuarta cct
i neachdhruim an áir atáid 'na gcomhnuidhe taise na gcnámh ar lár gan chómhraidh bheir greadadh na lámh ag mnáibh na fódla na leinbh gan áird 's na gártha ag deoraidhibh tuilte ós árd gach tráth de dheoraibh 's a thulaigh nach náir dhuit bás an leoghain-se le gur goineadh do dháil 's do pháirt-se leó-san d'fholannaibh árda ó bhárr na heorpa na curadhna ab' áille 's ní áirmhighim slóighte 's a chnuic nachar thárrthuigh do cháirde an ló sin is mairg atá dod chátughadh i gcomhnuidhe
ní mar sin budh ghnáth don gclár-sa cóbhthaigh gan seanadh gan pháirt do bhráithribh cródha acht ag beathughadh na námhad 's ag básughadh comharsainn clann chalbhín is mháirtin lán do thórthaibh 's na treabhanna d'fhás ón spáinn ar fógradh sliocht galaimh dá gcrádh mhic bratha mhic breógain gan sonas gan ágh gan áird gan fhoghnamh síol éibhir an áigh a thug bárr le fóghluim ar sinnsireacht cháich ar áille ar eolus sliocht íre do shásuigh 's do shlánuigh na ceolta sgiath dhídean na ndámh i ngach gábhadh ar dhócamhal 's do shíneadh ar sáile go haítibh an chomhraic do dhíbirt na n-aitheach 's ag básughadh na bhfómhor is síol éireamhoin ádhmhair an t-árdmhac dob' óige sé ríghte do bhláth an fhir-se i státa na coróna ó mhílidh easpáinne go bás an ríogh domhnaill seacht bhfichid agus dhá cheathrar ní áirmhighim rí cóigidh
atá 'fhiadhnaise ar fagháil i leabhar árdmhach' na ndomhnach gur don líne-se táirngeadh fuil árd-dhearg shómhairle an ríoghraidh as clár ochta d'árdfhlaith mhic domhnaill is ón ríogh-cholla do shnámhfadh gan bháthadh tair bóchna do mhíleadhnaibh ba dána chum págánaigh do ró-luit
cár bh' iongnadh an té tháinig ón athair-se bheith cródha 's gurab faoi sin do gháireadh an lia fáil mar budh chóir di ag fíorughadh na fáidheachta bhí i dtáirngire dhó-san go líonfadh ina ghrádh-san gach cathair is gach cóigeadh
ní hé an laoch mear-sa chrádh bosa mná deasa fódla acht an saoith-chóirnneil sásta chuirfeadh an márcshluagh i n-órdughadh a chuir biodhbha as a n-áitibh 's a ghárdaí dá dtreórughadh ar son iodhbairt na páise agus fhásgadh na gcórdaí agus maol-sgaith na dtáirngí chuaidh i lámhaibh an chóimhdhe an críosta do shlánuigh síol ádhaimh as gach dócamhal is phítir do básuigheadh i n-árus na rómha 's na bpianta fuair párthalán sé rásuirí dá ródadh 's gach naomh eile ar táirngeadh le rácaíbh a gcuid feóla ar aon chreideamh phádraig ag grádh mhic na hóighe
le fírinne dár náisiun 's ar shásamh na córa chuaidh an laoch-sa 's a ghárdaí comh dána le leomhan le dísle tre dhásacht i bpáirt a lucht eoluis i n-aghaidh iorghail na námhad an lá sin dá leónadh nó gur briseadh ar an dá phártaigh dob' fheárr ins na slóghaibh is le faobhar tré náire fó sgánnradh na gcóigeadh chuaidh tríd an treas pártaigh dá n-árd-ghreadhaibh óga mar shamson re págánaigh nó mar dháibhí le gólias mar rolandus ághmhar nó mar rághnall dún tóbain mar chúchulainn san táin-se ar árd-ghoil na cródhacht' mar chlú chonaill chearnaigh fán mbás sin dá thóraidheacht mar aircilius an lá do thuit fathaigh na cremóna san eadáille do sáruigheadh cing cácus fán mbólacht mar thriúr mac priámus hector páris is tróilus is mar sin do bhí bárr treise ar an láimh dheis ag an chóirnneil nó gur briseadh ar an náisiun 's gur fhágsad a bpórtaí cé gur bh'fhurus dó theacht slán tar éis báire nó dhó chur dá dtillfeadh mar chách eile le gárdaíbh na n-óig-each 's gan fuireach ag cárnadh na gálltacht' san gcómhrac is le líonmhaire na lámh-sa mo chrádh
gur thuit sómhairle 's gach aon dá raibh a pháirt leis san ár sin dia dómhnaigh
'sé mo chian-sa mar fáigeadh do bhán-chneas gan chómhraidh gan na mílte do bhráithribh bheith i ngrádaibh dhá thórradh an príomhfháidh ó árdmhach' 's a lán de na hórdaibh gach diadhaire dob' áirde 's dob' fheárr ins an eólus a bheith 'guidhe ar an áirdrígh atá i bpárrthas 'na chomhnuidhe 's ag míniughadh na páise ag an mbás sin mhic dhómhnaill 's ag cantainn na sálm do rinne dáibhí don chóimhdhe feadh míosa 'gus ráithche gach áit ins na cóigíbh bheith líonta ins na sráidibh le tápair 's le tóirsíbh gach grianán 's gach teámpall ar bhárr-lasair lóchrann is fíontaibh na spáinne le fánaidh dá ndórtadh gach ríogain 's a bán-bhosa crádh-ghreadtha i gcomhnuidhe gan díosg ar a stán-ruisg 's a dtláth-fholt gan chórughadh ná tíortha 'sna gártha 's gan dáil chosga ó dheóraibh ó aontruim go hárdmhach' 's go hárainn mhic dhomhnaill ó íle go cáirlinn 's go bárr breagh is bóinne thart timchioll an chláir 's go bláirnne thoighe chórmaic ag caoineadh ar mearbhall um an dearg-fhuil-se 'dhórtadh
fán mílidh armach ainmneach eolghach dhéid-gheal dhealbhach mheanmnach threorach thréightheach charthannach mharthannach mhórdha ghaolmhar chaithréimeach acmhuinneach bheodha ghris-dhearg dhathannach ar aisde na rósa
an féinnidh flaitheamhail gaisgeamhail cródha éachtach ar faithche le gaithíbh dá leonadh méineamhail taitneamhach taiseamhail le deoraidhibh ciallmhar sgolórdha i dtógbháil na heorpa
an fiadhaighe fearanntach ealadhnach ceolmhar fiafruightheach fiosach ar bhiseach a shlóighte
triath na mbratach 's a ndeatach ar n-órughadh
sgiath na macnaidhe ag tanughadh lucht geoine
curaidh gan chreathnughadh ag deabhadh re leomhain
tighearna le'r cleachtadh gach talamh as óige
iarla na mara nachar bh'annamh ar bóchna fialmhar fuireachair fuilteach le hórdughadh i ngleó budh drithleach i ngoileach an chomhraic ag iarraidh furtacht don chineál sin bhreógain
budh mhian leis téxa na n-easbal do chómhdach gáir na heaglaise i n-eagna na rómha gáir na sagart ag tagra san gcóraigh
gáir na n-aifreann 's a bhfreagra as na leabhraibh gáir na bhfileadh 's gan coigilt ar chórnaibh gáir re greadhaibh ar mhaghaibh dá seóladh gáir ag gaisgeadh ag leasughadh na n-óig-each gáir na ngadhar i meadhair chum spórta i lár an fheadha 's an fheadhain dá dtreorughadh na gártha soluis fá dhorus an lóngphuirt gáir na sgolta san mbaile dá gcomhgar gáir na n-ollamh 's é ag bronnadh an óir dháibh gáir chláirseach ar fheabhas le meabhair 's le meoraibh is báird gan codladh ag labhairt-chur leo-san cearrbhaigh ghabhtha ré toghadh fear fóirnne na gárrtha cogaidh ag cosnadh na leómhantach na gárrtha clogad ag sgoilteadh na n-ór-lann gáir na gcaithmhíleadh ag lasadh na cródhacht' gáir na seacaidh 's a leathchaoinnibh deontach gáir na bhfaighíní is astar na gcóistí gáir an mharcshluaigh ag teachtadh na mbóithrí gáir na macnaidhe le rabhairt na hóige bandáil ar hallaíbh le breacadh na srólta ag tarraing gach ealtan i mbrataibh ar n-óradh an seabhac 's an eala an torc alla 's an dreólán an dobharchú daithte an mhuc mhara 's an rónach is leabhar-chruibh gheala dá ngearradh san gcló sin
acht a bhaintighearna anna glac cara na hóighe nachar bhris aithne dar cheangail an chóimhdhe an ríogain is beannuigh'e do leanas debhóision a ghéag don abhaill ar a ngabhthaidhe na tórrtha a phéarla do fearadh do rath na liag lóghmhar an réalt a rachas go flaitheas chum glóire a ghéis an chalaidh dean aithris ar ióba tabhair foighid i n-a bhfacais cé deacair a dheónadh sir séamus is alasdrann de shleachtaibh mheic dhomhnaill oidhrí na dtalta ó dhún breatan go bóchna leath alban badh ceart dóibh is baile tré chródhacht do na tréinfhir thapaidh do aicme na leomhan-sa acht 'sé an t-éag an ghleacaidh bhris asna na fódla do thréad-ghoin i dtreasgairt a mhadam
somhairle
budh gaolmhar don mac-sa na flaithe don mhór-fhuil ó briain do threabhaidbh 's do shleachtaibh bhriain bhórmha rí le'r sgabadh sluagh lochlann as órdughadh 's mac cárrthaigh an fhortúin nach locadh san gcomhrac iarla chorcaighe 's na bport a chois bóchna prionnsa na gcuradh ghabh urraim ar shlóightibh mac aonghusa an mhullaigh na n-ollamh 's na n-óirfid cumairce is cumaoin na bhfileadh 'n-am dócamhail craobh an oinigh chum cuidigh'e le deoraidhibh is crann ós fiodhaibh chum cumais ó mórdha iarlaidheacht laoighise is tuilleadh níor leor dóibh ó fearghail do ghoirthí fá chion insa móta iarla na n-imeall tart timcheall sa lóngphort is síol néill fhrasaigh dá sileadh na tórtha na trí cheatha chuireadh tré ghuidhe na glóire do thoilidheacht ríogh neimhe 's na haingil dá dheónadh nachar fríoth le fine san gcruinne acht sliocht eoghain
ní hí an iarlaidheacht budh cuibhe leo dob' uirísioll dóibh í acht na ríogh-fhlaithe ós ríghthibh gan traoitheadh don tsrón-sin is clann aodha buidhe an oinigh do chineadh na leomhan-so ghabh iarlaidheacht ghoile chois tuinne tré chródhacht is iarla chleacht moladh 's gan ghoradh ó domhnaill rí do shliocht chonaill do bhí ar aon turus le heoghan is ó hanluain na flatha bile rathmhar rí óirchear ó colla an dá thalta chuirfeadh cath ann gach cóigeadh mag mathghamhna is mag uidhir ar an tsliocht so don mhór-fhuil rí oirghiall go doire 's go himeall na bóinne
ní'l rí dár geineadh ó bhile mhac breoghain
prionnsa nó curaidh dár hoileadh re fóghnamh iarla nó marcuis gan teacht ar milórda nach raibh a fhuil rachtmhar ar lasadh fá shomhairle
atá cuid dod bhrathaibh gan aithris 'mo dheoidh-se iarla chill dara mac gearailt nár leonadh is dá n-abrainn tuilleadh  tá an iomad gan chomhaireamh is gan braon 'na dtimcheall acht sileadh na coróna
is mairg le'r cleachtadh an macaomh is óige 's nach bhfuigheadh ann athtuirse fasgadh mar gcomhnuigheann le súgaighe le tapadh le gaisge le heolus le lúth le pearsain 's le frasaibh na rósa le dúblughadh gach aitís i dteangaíbh na heorpa is cnuas-mhil na mbeach ar gach focal dá labhra
ar a shiubhaltaibh go saxain go pairis go pólán go bhiana 's go madrid is thart chum na rómha 'san almáinne i gcathaibh dá ghlacadh re foghluim go flánndras ag teacht dó 's go barc-chuan na fódla nó go dtáinig go heachdhruim chum casgartha an domhnaigh cé gurb iomdha triath thapaidh bhí in' aice san ló-sin a fágbhadh gan leachta gan fhearta gan tórramh ar son an dalta bhí i mbrataibh na hóighe 's ag cosnamh ríogh saxan ar lochtaibh na comhairle
acht a mhná uaisle atá greadthaigh fán leagadh sin shomhairle stadaidh bhur mbosa agus coisgidh bhur ndeóra ó nach bhfuighthear aisioc mar mheasaim san leomhan-so acht beannacht do chur leis-sean atá ar dheiseabhar na glóire beannacht na heaglaise is chonfeasóir na rómha beannacht a maireann dár gcreideamh le somhairle go cathair na n-easbal dá leasughadh chum glóire
amhrán
aois mhic na hóighe ó thuirling a cheannach shíol ádhaimh 'réir mharcuis is eoin le'r seoladh an sgrioptúr do chách ocht gcéad faoi dhó le nóchad is bliadhain d'fhearras bárr go bás shomhairle mhic dhomhnaill i n-eachdhruim an áir
i n-eachdhruim an áir atáid 'na gcomhnuidhe
faoisidin chathail bhuidhe
cathal buidhe mac giolla ghunnaibh cct
anois is tráth liom parley dheanamh feasta le dia ag smaoineadh ar an áit ud a dtráchtann siad iomarcaidh pian ó a rígh na ngrása árduigheas gealach is grian i bpeacadh ó thárluigheas fáig mé i bpower a léighis
a rígh na ngrása is dána dhamh amharc ort suas 's nach bhfuil oidhche nó lá nach dtáirngim fuil as do ghruaidh
a mhic mhuire na páirte a d'fhulaing táirngí dár gceannach go cruaidh muna leasfair do láimh mo crádh gur imthigh mé uait
a rígh na réalt a d'fhulaing éag i mbárr an chrainn agus croidhe do chléibh gur réabadh le láimh an daill fuil do chréachtaibh dá théachtadh ar lár 'na linn 's ar sgáth do sgéith beir féin go párrthas sinn
a íosa a spiorad naomhtha a athair is 'uain a thug fíor-fhuil do thaoibhe dár gceannach go cruaidh bí 'mo dhídean bí 'mo smaointibh bí ar m'aire gach uair má's suidhe dhamh má's luighe dhamh má's seasadh má's suan
tabhair tionnsgaint dom ghníomhartha ann d'ainm go buan is críochnuigh le fíor-cheart do ghnáth mo uaill i ndúil go bhfuighinn-se a theacht saor o gach cealg is cluain a rígh-mhic 's go bhfuighinn-se bheith 'g amharc ort suas
tabhair féin damh bheith ag féachaint do chréachta go buan 's a bheith 'léigheadh do chéime gach tráth gan suan a rígh na gréine nach léigeann do cháirde uait m'anam réidh-ghlan beir féin leat go párrthas suas
a íosa chuir dian-sgrios ar dheamhnaibh anuas 's rinne príosún dá ndíbirt i n-ifrionn go suthain go mbudh dídean damh do phiantaibh lá 'n bhreitheamhnais an luain 's tabhair croidhe damh le go gcaoinfinn do pháis gach uair
anois ísligh mo fhíoch mo fhearg is m'fhuath agus díbir na smaointibh malluigh'e seo uaim léig braon on spiorad naomhtha beannuigh'e anuas a chlaoidhfeas an croidhe seo tá 'na charraig le cruas
isé mo léan géar faraor nachar rugadh mé dall bodhar balbh gan chéill gan aon smid teangadh ann mo cheann sul fa ndeachaidh mé i dtréas mar cheithearnach coilleadh le feall 'sé mo sgriúdadh go héag nach ndéarnaidh mé 'n aithrighe san am
fuair mé cúig ní on spiorad naomh nachar bh'fhiú mé 'fhagháil mar atá amharc na slighe mo bhrígh agus cloisiom a a lán blas agus baladh agus molaim thú a rígh na ngrás agus mothuigheann mo chroidhe 'n uile ní míle altughadh leat 'athair
a aoin-mhic an athara nach bhfacaidh an dall do ghoin acht is léar liom-sa an gléas gan bhréig le'r tarruingeadh d'fhuil lá an tsléibhe an tráth bhéarthar na gárrtha stuic is léan liom nach bhféadam do pháis do ghol
a aon-mhic na hóighe a stór agus 'sgiath na mbocht i n-éiric an chrainn le'r ceangladh thú gan locht braon dod thrócaire dóirt ar m'anam anocht 's ná léig air seobhóid níos mó mé acht claoidh mo chorp
dá mbéinn-se san róimh mo bhrón
cha n-fhuilim 's cha bhíom 'mo eaglaiseach óg 's mé cóirigh'e i n-aibíd na naomh dheanfainn aithreachas mór agus deóra comh geal leis an aol air acht fhagháil rómham mar lón i bhflaitheas na naomh
a rígh na ndúl a thug cabhair is amharc don dall agus d'fhulaing sgiúrsaí an chinidh iúdaigh dár gceannach air chrann a d'fhulaing go humhal do úr-chneas a cheangal go teann a rígh tabhair maitheamhnas dúinn an sgúid bhocht peacaidh do chlann
a rígh na bhfeart go n-aclaidh tú mo chroidhe 's go dtiubhra tú leat mé ar neamh mar bhfuil na naoimh admhuighim anocht mo locht duit cam is claon go bhfuil mé faoi ghlasa ag peacaidh deamhna an tsaoghail
a rígh atá cuimseach cuimrighe iarram ort i n-éiric an chrainn le gur ceangladh thú gan locht braon dod thrócaire dóirt é fam anam-sa 'nocht ná léig air seobhóid níos mó mé is claoidh mo chorp
bhéidhinn-se am agus shantochainn ní budh deas agus bhéidhinn-se am agus shantochainn ní air leith bhí mise drúiseamhail gársamhail feargach 's budh mhór mo leisg acht a rígh na ngrása ann d'fhearg ná tabhair do bhreith
nach truagh mé lá 'n tsléibhe is mé ar thoiseach an tslóigh 's gur mheasa mé féin ná 'n té rinne brath leis an bpóig
cuirfe mé cré an dáréag agus glacfar é dhair ndóigh
air a ndúil is go ndéarfaidhe i láthair dé he's not guilty my lord  bhaillseach bhaile fágán
séamus mac cuarta cct
fáilte is fich' don lánamhain a tháinig as tír na gálltacht' a chomhnuidhe go baile fágán is sláinte gan gruaim gan bhriseadh choidh'e gan bheárnughadh gan mhilleadh 'rís gan bhásughadh acht ag líonadh maoin 'san áirneis le bárr maise 's buaidh duine uasal saoitheamhail sásta a bhfuil suailce aoibh is áilne ann mar ghuaire sgaoileadh táinte as a lámha gan chruas
is dual don mhidhe gur feáirrde cuairt na díse i bpáirt léith' an fear suairc 's a ríogain bhán-láimh don árd-fhuil ua thuaidh
is feáirrde an tír a gcómhnuighid an lánamhain ríoghamhail ró-ghlan a bhfuil grádh na mílte ag dórtadh mar thórrtha do ghnáth 's go ndeir gach aon den gcomharsainn a gcuirfeadh an laoch-sa 'n-eólas gur mac don dís sin joey nach bhfuil bród ann ná stráic an breathnach croidheamhail cródhamhail de threibh na ríogh 's don mhór-fhuil marcach saoitheamhail seólta de phór shliochta an áigh a bhfuil sgathán ríogh ar chóigeadh de bhandáil ainglidh póst aige
'sí siúr mhig naos mílórd í an tseóid mhilis bhláth
'se maighistir bhails an tréan-mharcach caoidheamhail maiseach gaedhealach nár thuill sin díomdha ó éinneach acht ag meádughadh gean is grádh
ní'l fáth don midhe bheith 'dréim leis óir a d'fhás sé as tír na féile tá a lán de laochraidh ag éad le n-a thréarrtha ann gach cás go bráth an mhíonnla mhéir-ghil 's a bráighe ar lí na géise a bhfuil sgáile an aoil 's na phoénix ann a héadan gan smál
céad fáilte on taobh-sa d'éire don lánamhain ríoghamhail réimeamhail 's go n-árduighe críosd i gcéim iad i saidhbhreas na ngrás
beir na mílte beannacht uam-sa chuig an inghin sin chonaill chuailghne an réalt a tháinig o thuaidh a thug snuadh deise ar mhnáibh a bhfuil a cneas mar shneachta i n-uaigneas 's an ghrian ar lasadh suas léi a ciabh-fholt casta cuachach ag sguabadh go lár an fhial-bhean mhilis uasal ciallaidh cneasta gruaidh-dhearg 's gach briathar a shileadh uaith'-se go bhfuasgoladh a lán
ní'l triath ná barún uasal ná tighearna barramhail buadhach ariamh dá bhfacaidh an stuair-bhean nachar buaileadh dá grádh
'sí an phoenix dílis ultach í an péarla maoith-gheal muirneach siúr mhig naos re' bpronnfaidhe na trom-cheatha ar dháimh a bhfuil snuadh na gcaor go cuimseach ag dúsgadh an aoil go soillseach ag dúblughadh grís' i gcompás le fionn-sgaramhaint bhán
tá stuaim is uaisle is inntligheacht gan gruaim gan chruas i gcinnteacht is buaidh na sluaighte ar mhillseacht ann a hinntinn thair mhnáibh an chuachach dhualach throillseach go mbudh buadhach í 's an bhaillseach an fear suailceach suaimhneach binn-bhlasda os ceann gach leabhair dámh
saoilid na daoine gállda gurab díobh í an ríogain áluinn acht siúr mhig naos on spáinn í thug bárr maise 's buaidh 's gur dual don treibh ó'r fhás sí bheith 'dteamhair ag cosnughadh fáilte ceithre rígh fíchead is báinrioghan don árd-fhuil-se o thuaidh cá hiongnadh aoibh is áille bheith léith' ó aois a páisde agus sgéimh na mílte mná deasa ag deállrughadh 'na gruaidh 's gur chleacht sí fíon is fáilte dhá sgabádh thríd a lámha agus caithidh caoine clársaighe dhá sásadh le duais
go gcumhdaighe críosd an lánamhain 's a leanabán fionn-gheal fáinneach a bhfuil sáith aon ríogh don ádhamhchloinn mar pháisde ann le sgéimh narcissus é le háille nó absolom mac dáibhí nó páris mac phriámus a thug báinrioghan ón ngréig sgathán na díse an bhárr-shlat tháinig ortha araon mar bhláth cheart plannda fíor den ngáirdín 's go n-árduighear a chéim
go gcumhdaighe rí na ngrásta an mac-naoidhe maoth sin slán dóibh go dtiucfaidh aois is fás dó le bárr maise is méad
go mbudh soilbhir súgach beó 'bhfad an dís le cliú 's an t-ógmhac an seircín súl-ghlas joe beag a thug bláth deise o' lán an sgeallán nuadh den bpór cheart mar bhliochtán úr den tsrólbhrat imeasg gach cine le cródhacht 'níodh fóirneacht san spáinn an leanabán cumhartha póg-bhlasta ar mhillseacht chnús na n-óigbheach tráth bhíodh ar dhriúcht ag ól meala 's ar rós-mhealladh an ghráidh
go bhfeicidh me dúithche is cóistí caisleáin 's cúirtibh ór-lasta aige ar dhúthchas a mhor-threibh na leomhan fras ó ádhamh
tomhas ar dhuine
mícheál ó cléirigh cct  i bparáiste na hoibre i gcondae na midhe
cúig ar aon no ceathair ar dó luch i laidin i n-aon-chló nídh dá ndéanfadh an suairc-fhear grinn tráth chanaidh sé a bhriathra go síor-bhinn lár an earraigh 'measg na sréad mar 'mbéadh gach guth ar aon-mhéad
is annsin a gheabhair gan spás croidhe gan locht ann gach aon-chás
gach cuid de so cuir síos go beacht 'sé ainmnigheas file gan aon-locht
sémus mártún
tomhas ar bheithidheach
peadar ó gealacháin cct
ceist agam ort cia shuidh ar clár liom i dtoigh na táibhirne 's mé 'g ól mo dhram acht cleasaidhe meabhlach gan mhaoin gan cháirde chaith seal san áit sin ó am go ham
ar a chosa bosa agus ar a ghlúine bhí'n síogaidhe lúbach 'sé bhreathnuigh mé
ní bhfuair mé 'n leithphighinn ariamh fa n-a chúram 's ag ól go súgach budh mhór a spéis
cat
tomhas ar chuil
gearrán beag bontáilte sgontáilte donn shiubhailfeadh se an domhan cha fhleóchfad se a bhonn
beach
cleas i dtoigh faire
buail seo a sheaáin gabha buaileamuist go teann é síodrom seódrom síodrom seódrom buaileamuist go dian is bualeamuist aríst e síodrom seódrom síodrom seódrom buaileamuist go léir e is buaileamuist go tréan e síodrom seódrom síodrom seódrom
buail seo a sheaáin gabha buaileamuist go teann e síodrom seódrom síodrom seódrom buailead sinn go léir e ligicidh gach aon air 's buailicidh go dian aríst e síodrom seódrom síodrom seódrom buaileamuist araon is buaileamuist go dian síodrom seódrom síodrom seódrom
hárduigheadh an corpán ar mhuin thomáis
ag siubhal na hoidhche 'le  'mhic ghiolla chlaonaidhe b'é sin ádhbhar aitios b'é sin ádhbhar aitios ní raibh fagháilt dídin nó cead síneadh imeasg na marbh imeasg na marbh
labhair sé go faiteach le tomás mac gacháin budh é sin 'ainm budh é sin 'ainm dá n-árdachthá mo chorpán gan solghárdas bhéara me mart duit bhéara me mart duit
dá ndéanmuist réiteach air an méid sin ca bhfuil an mart sin ca bhfuil an mart sin
seón beag bingam seón mór bingam 'siad mo ghaoltaibh 'siad mo ghaoltaibh
sgríobhfaidh me nóta ar char-litir go béal an asáin go béal an asáin is gheobha tú crúiscín faoi'n gcárnn aoiligh gruama glasa gruama glasa 's tabhair leat e mar luach saothair mar luach astair mar luach astair  le sin tóigeadh an corpán air mhuin thomáis anns na bealaigh anns na bealaigh thríd bóithribh cumhanna cruaidhe casta le solus na gealaighe le solus na gealaighe
tá mac dearbhráthara athara dhamh i mbaile mhic máirtín is fáig annsin me is fáig annsin me is hárduigheadh an corpán air mhuin thomáis mar a bhí roimhe mar a bhí roimhe
thug muinn an sgríb sin go teampoll na sgríne 'gus fuair muinn glas air is fuair muinn glas air
bhí tomás claoite 's a dhia cár bh'íongnadh le méad 'astair le méad 'astair ó 'dhé a mharbháin  arsa tomás tá se daigion tá se daigion
ó 'dhia 'chompánaigh ná bí meata ar an corpán ar an corpán gheobha tú an eochair air chúl a' dorais nó faoi'n tarsach nó faoi'n tarsach  chrom se 's fuair se 'gus d'fhosgail suas e is thlig se an corpán mar a bhéadh púcán
sgread na mairbh a bhí san uaighe cuirfear gad air
cuirfear gad air  fuair se spáid air dheis a láimhe is bhain se preab léith' bhain se preab léith'
bhris se láirge an bhodaigh ghállta bhí faoi'n talamh bhí faoi'n talamh
brug and browns
you broke my bones  ars' an fear sin ars' an fear sin
where's the rope
here's the rogue and we'll hang him and we'll hang him  d'éirghe caitrín mhór ní raghailligh leis an gcallán leis an gcallán 'gus oilibheir cumasach aniar o lonnduinn a bhfad o bhaile a bhfad o bhaile is labhhair gach aon aca le glór ghaoidheilge ca raibh se ariamh nó ca bhfuair a bheatha
sin ar lár e is aige 'tá fhios e ní'l 'fhios agam ní'l 'fhios agam  d'éirghe an gabha giles a bhí taobh thíos de is seórsa cartan is seórsa cartan
bug and shoot ars' an gabha sin where's my hammer
here's a robber  d'éirigh an méid a bhí anns a' gcréafóig 's budh ádhbhar aitios budh ádhbhar aitios
dubhairt siad go léir mur n-imeochadh go réidh go mbéadh air aithreach go mbéadh air aithreach
is tóigeadh an corpán air mhuin thomáis mar a bhí roimhe mar a bhí roimhe is bhuail gach aon aca corradh 's céad léadhb air mar ra-bhealaigh anns na bealaigh is hárduigheadh an corpán air mhuin thomáis anns na bealaigh le solus na gealaighe thríd bhóithribh caola cruaidhe carrach' d'imthigh tomás leis an gcorpán
hárduigheadh an corpán air mhuin thomáis síos air díbirt go teampoll chill mhaighneann
bhí willy an mhála anns an áit sin is sean-sam ruiseal sean-sam ruiseal
bhí na bodaigh ghállta annsin a' grádán bring him with you bring him with you  d'árduigh tomás annsin an corpán go ró-chliste go ró-chliste
hárduigheadh an corpán air mhuin thomáis síos go bréachmhuigh 'measg na n-éiriceach
bhí breakey an gauger adhlacthaidh 'gcré ann is dhá chéad eile dhá chéad eile
he is a stranger arsa chambers in this country in this country  hárduigheadh an corpán air mhuin thomáis is b'éigean dó teicheadh b'éigin dó teicheadh
i ndeireadh na hoidhche go hionascaoin a d'árduigh tomás annsin an corpán
bhí pratt sa tuamba 's ghoir se na fuachais be off you rascal in a hurry  chan fhuair sé lóistín o aon don chóip sin is phill se a bhaile phill se a bhaile thríd bhóithribh caola cumhanna casta anns na bealaigh le solus na gealaighe
an dán breac
séamus mac cuarta cct
rígh-fhear ceoil a bhí ann ar bh'ainm dó an dall mhac cuarta
dubhairt sagart éigin leis nach gcuala sé maitheas ar bith ina dhiaidh ariamh acht ag deanamh rámáis
thosuigh an dall annsin agus chum sé an dán breac  iomain
nuair a thais'eán sé don tsagart e dubhairt an sagart go rabh se buidheach de agus go maithfeadh sé a dtearn sé dhe dhroch-cheoltaibh riamh   tomás o corragáin nár chlaoite an fear ádhamh le n-a chlannaibh ag briseadh na haithne i ngáirlín éden no go dtainic mac an athara beannuigh'e a d'fhuasgail as peannóid síol éabha
a d'fhuasgail síol éabha tairéis na deamhain a chlaoi is iomad na gcréacht re géar-arm gointe 'na chlí
cia d'fhulaingeadh an méid sin gan é bheith coirtheach sa ghníomh acht an mac so leis féin is féachamaois anacair íos'
anacair íosa 's a naomh-mháthair muire an dís a bheir sinne go párrthas 's do shaor sinne ó phiantaibh na teineadh fón mír sin do hitheadh le hádhamh
an mír a d'ith ádhamh mo chrádh nár bh'abhaill gann ubhall
sul far thuiteadar cách faoi smál an pheacaidh ar dtús acht a naoidhe de shliocht dháibhí árd-réalt sholuis gan smúid go dtugaidh tú fáilte 'measg gárdaí na n-aingeal ann do dhúithch'
dúithche ann a bhfoillseochar na naoi ngrádh dúithche na fáilte ar neamh na naomh dúithche gan ghorta dúithche gan fhuath dúithche gan ghruaim gan tocht ar aon
gan tocht ar aon gan chíos gan chogadh gan fhuath acht coraidh ghlan aingeal ar gach taobh 's go maireann a luadh ag moladh an ríogh ré' naomhthar neamh uadh gach tuaith 's do thug amharc do mhaoise dár shíolruigh ar astar anuas
anuas ó neamh do thug an rí an tslat do mhaoise is dhá chlár le gur tharraing an pobal trasna thríd an muir ruaidh sleamhain slán
mar do thug slán ón lán-mhuir pobal mhic dé 's gur léig sé sluagh phároah a bháthadh bhí 'g imtheacht 'na ndiaidh
guidhiom-sa athair na ngrás ó 'sé ceann urra don ngréin go dtugaidh sé fáilte 'measg gárda na n-aingeal dúinn féin
go saoraidh tú sinne ó na holcaibh a mhic a tháinig ón bhfocal dhiadha 's ná léig dhúinn tuitiom anns na lochtaibh d'eagla bheith i ndochar ag an diabhal
tá'n diabhal i láthair gach tráth ag tolladh mo chlí do mo tharraing do ghnáth as grásaibh chum peacaidh 'na líon acht ó theagmhuigh mo náimhde grádh na mbochtaibh dá gclaoi agramuid páirt ar bháinrioghain chothuigh'e na naomh
cothughadh na naomh do-ní muire an ríogain is gloine don mbanntracht 's nach ndeachaidh aon neach go teach neimhe go rug sise mac san am ceart
budh ró-cheart an t-am do bhainrioghain chathruighe na ndúil an mac sin do shanntughadh anall gan pheacadh gan drúis go dtug sé as geall gach dream a bhí coirtheach san ubhall dár saoradh ar dheamhnaibh damanta bhí toilteach an tnúth
an tnúth rinne lúcifer le dia olc a chuaidh a-riamh dár ghlac a sheilbh a bheith i ndorchadas ag gul gan bhiadh 's i nduinnsiún na bpian faoi fheirg
i bhfeirg 's i bhfíoch i bpríosun teasa 'gus fuaicht i n-eagla 's i n-íot' i bpiantaibh gorta 'gus fuath 's i gcogadh go síorthaidhe i n-íochtar ifrinn ó thuaidh gan amharc ar chríost a choidh'e nó teachtaireacht uadh
gan teachtaireacht ó chathair na n-órd a theacht 'na gcabhair ré beannacht dé 's gan ghrása aithrighe ar fagháil dóibh is mairg níos mó nach leanfadh an riaghail
nach mairg a d'iarrfadh riaghail a sheasamh nár chóir 's gan a bheith 'nduinnsiun na bpian faoi chian 's ag sgreadaigh go deoidh gan imtheacht mar a d'iarr an triar matha marcus is eoin agus aitheanta dé do riar agus textaibh naoimh póil
textaibh naoimh póil agus na n-easbal a fuair an eaglais ón bpápa léigh briathra eoin soisgealaidh is pheadair ó's iad a fuair taisbeánadh na páise
taisbeánadh na páise i láthair is fochmuid an tsluaigh agus allus an gháirlín chuir na frásaí fola dá ghruaidh tarraing a lámh re cnáib ar cholumhnaibh cruaidh' agus maol-sgoith na dtáirngí chuaidh i gclár ghil 'ochta le fuath
le fuath cuireadh na táirngí maola i gcúig caola caomhthala an mhic seo is amhlaidh do cuireadh air coróin spíne ar a raibh na mílte do dheilg nimhe
faobhar na ndealg agus fearg na sleighe ann a thaobh do cuireadh leis an dall go teann chum dochair 'na chlí na mílte lucht marbhtha is arm chum a ghointe ag gach aon 's na sgiúrsaí garbha dearga ón gcorcair-fhuil ríogh
corcuir-fhuil uasal an ríogh neamhdha ag tréatuirí fon talamh dá dórtadh 's an tathair síorthaidhe anuas dá n-amharc ag éisdeacht le hanaoibh na hóighe
anaoibh na hóighe is brónach tuirseach a díol ag faicsin a hóig-mhic 'na spólltaíbh ag deamhain dá chlaoi ag umhlughadh dá dheoin faoi órdaibh phiolóid do bhí agus iúdás na póige ag treórughadh feille 'gus fíoch
le fíoch a fuair íosa gan toirmeasg bhinéagar agus domblas i riocht fíona ar chrann na croiche chum a ghearr-bháis budh leor a sheirbhe chum cosg íota
dob' olc an cosg íota do chríosd deoch nimhe an bháis 's a chuid fola leis síos ar gach taoibh 'na dtuiltibh go trácht cia d'fulaingeadh an phian so is aoibhneas neimhe aige ar fagháil ar son an chine daonna dá saoradh ar an gcoir a rinn ádhamh
an tamhrán
míle seacht gcéad gan bhréig do réir aithris na naomh ó thuirling mac dé i mbruinn maighdine 'cheannach an tsaoghail an fiche 's a trídéag don méid sin is ceart a chur síos d'fhulaing sé céasadh air féin chum na peacaidh do chlaoi
siabhradh síghthe agus innéirghe mhic na míodhchomhairle a bprós agus a bhéars ar a' bhfonn do cumadh le cearbhal ó dálaigh frisa ráidhtear aiste chearbhail ad dhíaigh mur leanas
mar gcualaidh sibh-se ní miste díbh a fhíafraídhe dhíom an modh úaigneach aisdeach air ar casadh mé féin a sígh gan bhaois gan mhaga ní chanfa mé bréag dá thaoibh ós é fuígheal na mallacht thug agam mur sgéula é dhíbh
lá dá rabhus air aistear líom féin sa tslíghe idir bhéul átha seanna dún gheannuin is fánoid shíos idir shliabh beatha sliabh gleatha agus náas na ríogh mín-bhrogh chaisil cnoc aiste agus carnn chlann aoidh agus ag sin a thomhus oiribh-se cía harradh sin áit a raibh mise an uair sin air ndul don ghréin dá leabaidh níor bhfeas dam cá háit cá tír san gcríoch so a rabhus ionn ar talamh nó 'n áirde bhíos féuchaim thoram go ceathruigh is go sgáthmhur baoith is le taobh an bhealaigh go bhfeacus gan spás an tsígh
druidim 'na farradh gé gur dheacair 's gur dhána an gníomh is do chonnairc mé an ainnir mur aingiol san áit 'na suídhe a caoin-chorp seada gan alta gan chnámh gan bhrígh a níamh ghlan daitte mur fuinfidhe í as bláith na gcaoir
bhí gleó crúaidh frithir gan time gan tlás gan sgíth ag an rós a gcoimeas le lili gach lá do shíor a ngnúis an leinibh ba ghile 's ba bháine píob 's go fóil níl fhios cia as fainne san dáil don dís
acht atá nídh cheana do gheallus an sgéul go fíor díbh-se d'aithris gan meabhal do réir mur bhí 's gach aoineach agaibh dhéanfa sgrupal go ndéanfuinn claoin go ttugadh rígh nimhe do gach nduine again lúach a chroídhe
agus tuille mór eile fós
dar do láimh-se a mhaoil mhóradh inneósad fós díbh-se réim dhíreach na heachtra mur tharla mé don mhnaoi-si
lá n-aon dá rabhus re hucht bealltuinne dá lá d'éis lae sámhna a gceart-lár mhárta an earraigh mur shaoilim a ndeire an tsámhra agus mé ag siúbhal go lán-úaigneach líom féin ionnus go ttárla gan fhios gan airiúghadh dham mé a ndíamhair úaigneach dhoigheóluis agus a ttír ainiúl annaithnigh fhíor-áluinn gan fios a húil a haithne ná a hainnime agam 
acht atá nídh cheana ní fheaca súil agus ní chúala clúas is níor smaoinigh inntinn a háithghin a samhuil nó a túarusgabháil air bhreághdhacht a fuinn a sreabh a foithreadh agus a fiodhbhaidhe
óir budh leór d'adhbhar aithbheódha air dhaoinibh marbha a bheith ag éisteacht re caoin-cheóil eabhraighe na n-éunlaighthe agus le ceileábhradh fír-bhinn na bhfíor-bheach agus le forfhuighle na sreabh síansáineach gorm-chriosdail fóghar-tháidhúir ag tibearson agus ag síorshnuídhe seachnóin na tíre agus í 'na haoin-tuinn feóir agus fásaidh
air bhfeicsin na tíre lán-mhaise sin domh-sa ní rabhus gan lúthgháir adhbhal-mhór oram óir do shíleas go lán-dearbhtha gurab é parrathus nimhe do bhí ann agus gurab é dia neart-chuímseach nimhe do threóraidh mise ann dom naomhadh agus do leasúghadh mo bheatha
agus dar mo chúbhais dob olc an bharramhuil dómh-sa sin óir níor dhúthrachtach an seirbhíseach do dhía roimhe sin mé aríamh
gidh trácht níor smaoinghís air sin an úair sin agus as é adúbhrus tír a samhuil ní fheacus is ní chualus teacht air mhíne air mhaise air dheise a cúan 's a sreabh braoin-drúcht meala ar bharraibh a craobh air fad is síansa na mbeach mbeag dá taithigh chuirfeadh aoibhne air neach
acht amhal as dúal agus is dleacht fóircheann as fínit air gach nídh acht flaithios dé amháin is mar sin tárla don lá sin nó go raibh néulta dúbha duaimhsiocha dreach-úathmhara na hoídhche úaimhain urchóide ag follach gnúise lán-tsoilbhire na firmaminte agus go ndeachaidh an ghrían gheal-rádharcach ghlan-tsolasda dhealbhdha dá hadhbhaidh chodalta
as annsin do fhéuchus na cheithre háirde imleathna air gach thaobh dhíom mur atá soir síar budh dheas agus budh thúadh agus ní fhacus d'áitreabh nó d'fhorgnamh ann acht aoin-teach áluinn éagsamhuil dob fharsinge urlár bo mó compás dob airde sgeimhil agus dob fhearr innioll dá bhfeacus aríamh
agus glúaisim air amus an tíghe sin agus as é nídh fuairius air mo chionn ann
dorus mór-adhbhal béal-fhosgailte air ghrían-bhrogh taithneach taoibh-bhláith slios-chaoimh ceárrdámhuil agus gríanán gríos-sholuis búadh-chlochach brat-shlím bláith-shníghte agus rígh-dhún ruithneach réultannach rían-áluinn rém-éasgadh agus grúagach foirtil fíor-árrachtach go ngnúis mhaordha go nglór úránach go labharaibh beódha agus go gceann-chumhdach óir gonna chóir-bheart sróil 'na shuídhe 'na chathaoir óir-loisgeadh air na mionn-agar do chlochaibh parrathuis ádhaimh agus inghín mhaordha mhíonla mhacánta chlódhcheart cheólmhur chómpásach 'na suídhe air láimh dheis an ghrúagaidh agus folt dúal-bhuídhe dlaoightheach sgaoilteach cochal-lúbach 'na haisir ghlain-chíortha air gach taobh dhí agus léine eangach shír-éttrochta sróil umá caoin-chnis agus eó áluinn óir isan mbrat os a bruinne agus ainnir óg ghlórmhur mur níamh-aingiol mur ghréin maidne nó mur líag lóghmhur nó mur ghealaígh fóghmhuir 'na suíghe san leath eile don teach dearca glasa gléa-shuaimhneacha mur réultannaibh loinneardha liomnardha a n-oídhche sheac-cruaidh gheímhriota aice agus déid níamhdha neamhónda a n-aon aiste i gcarcair théagartha chorcair-thirim chaomh-áluinn léithe maillíghe caola cómh-dhíreach os úr a háigheadh agus dá ghrúadh mhaola gheala agus crithir-chaor do bheódh-ghríos 'na gcert-mheódhan folt fada famthannach buídhe-chúachach 'na throm-ualach tar a geal-ghúaile agus brat d'ionnar asnadhach ór-shnáitheach uimpe agá cómh-fholach agus cruit cheól-bhinn chaoin-téadach ionna hucht aice agus í dá fras-shinnim go binn-ghothach
cíodh trácht airna faicsin ámhalaidh sin dómh-sa ní rabhus gan iongantus agus lán-uathbhás oram ag mídheamhuin agus ag mór-smaoineadh cia hí an áit sin ionna ttárla mé agus dá mbo óglach anbhfonn cúlánta eile do bheith am áit an úair sin nach bhfaca ádhbhar uamhain nó imeagla ríamh ní bhfuil a fhios agam nach mbeith a thróm-úalach féin eagla air gidh eadh ós mise féin do bhí ann atá fhios agam cionnus do bhí mé agus as é adúbhrus a rígh na cruinne is breágh an t-ionnid so a ttárla mé a rígh-bhrogh slios-gheal do cumadh mur árus mhéaidhbh samhuil dhún ailigh nó is aithghin do phárrthas é is ní bhfuilim ró-dhímhin nách a mbruídhin atáim gan bhréig
as aoibhne an t-amharc so nó teamhair is náas go léir is na trí craobha a n-eamhuinn bhí tamal na n-adhbhaidh laoch fíontach farsing nach ainnis is nach cráidhte gléus sguirfiod dá thaisdiol go bhfeasad cía áitigheas é
téighim-si isteach san teach sin air mbreithniúghadh na deágh-chuideachtan dómh-sa agus beannuíghis an gruagach dham agus as é adúbhairt as fada támaoidne gan duine nó daoine d'fhaicsin rómhat-sa do chuirfeadh lúthgháir nó iolghárdachus oruinn
agus is mall an chúaird sin tugais oruinn agus 'fhaid atámaoidne ag súil lead chúaird-si óir ní bhfuil do chloinn ná do chómhéirghe againn acht an inghín sin thall agus sinn dá hoilleamhuinn agus dá hárd-leasúghadh ó aimsir a naointeacht ad th'uirchill-si agus ad chómhair chum a beith 'na mnaoi agus 'na cómhlionán agad-sa  do fhreagair mise don ghruagach agus as é adubhrus dar mo chúbhuis dá mbeith a fhios sin agam-sa gé gur dheacair dham é agus gan fhios agam cá háit san dómhann air a raibh sí as fada ó do thiocfuinn da hionnsuídhe nó go bhfeicin féin í gé bé aco bás nó beatha do thiocfa dham as  leis sin do éirghidh an grúagach ionna sheasamh agus do chuir mise 'mo shuídhe inna chathaoir féin agus tug cathaoir eile chuige féin agus do shuigh innte
agus adúbhairt liom-sa m'earradh aistir agus imtheachta do bhúain díom óir air an grúagach atá sguibhéirigh agus giollaídhe óg' an tíghalaigh si le seacht mbliadhna a gcuine catha agus cómhdhála atá idir thrómcheódh draoigheachta ó dhún aoile agus rúadhan lúaimneach locha haoidhin
síthguídhe as oiléan na bhfear ndorcha air an grúagach agus as é as fochain agus as fíor-ádhbhar do na cómhdhálaibh sin
trómcheódh draoigheachta do thabhairt dís mac righ oiléain na mbeó leis gan chead gan fhios gan airiúghadh go dún aoile a ndóchus go mbeith síad 'no n-oighribh air féin a ndiaigh a bháis óir ní rugadh mac ná inghín dó féin ariamh
acht cheana an tan do chúalaidh rígh oiléain na mbeó umora a chlanna do bhreith úadha do luídhe brón agus tróm-chúmhadh mhór air ionnus goma foicsi bás ná beatha dhó
rúadhan luaimneach iomorro an tan do-chualaidh fear 'éintire do bheith annsan éigionn sin do chuir cruinniúghadh air shíthbhróghaibh an dómhainn tsoir go hiomlán óir is eisionn budh general os a gcionn agus tángadur leis an urfhógradh sin 'na mbúadhnaibh dímhóra doghbheag' neartmhura agus tug rúadhan lúaimneach mionna móra mairbhtheacha nách déanamh síoth nó fhosa nó go n-airge agus go n-ionreadh dún aoile agus go ndíthcheana trómcheódh draoigheachta maile re maithe a thághlaigh agus go ttiúbhradh dís mac rígh oiléin na mbeó leis slán fuláin chum a n-athar féin go doirísi agus go bhfágfa dún aoilidh 'na dhóighir dhonn-rúadh dearg-lasarach d'aimhdhéoin lucht a chosanta
agus do mháirseál sé féin agus a mhór-shlóigh isna ródaibh réidhe ro-dhíreacha ciana cómhfhada a gcoímhdeacht na gaoithe go dún aoile
ó do foillsiúghadh an cóimhéirghe sin do thrómcheódh draoigheachta do chuir sé fios agus teachta agus taighléirighe ag íarraidh cuidigh agus cúmhanta air a aos comain agus carada féin seochnóin mara agus tíre as gach áit a rabhadur
ar ttúis do chuir sé fios air dhonn céibhfhionn máigh thíghe as cúige chonnacht agus air dhonn fírinn ó gcoinuill as cúige múmhann agus air dhonn bine eachlabhra fris a ráidhtir binn eachluainne aniugh agus is uime adeirthaoi binn eachlabhra ris an mbinn sin
a ttráthaibh na sámhna do thigeadh each sleámhainn slionchaidh mór-úathbhásach as an mbinn amach go roiche a lár agus do labharradh do ghlór dhaona re cách agus do bheireadh fios foirbhthe fíor-eólach do gach aon dá n-iarradh sgéala air fá gach nídh dá n-éireóchadh go cionn bliadhna ón tsamhainn sin arís agus do fágthaoi pronnta agus tiodhlaicthe móra aice ag an mbinn sin agus do ghéilidís na poibliochadh go háimsir pháttruicc agus na naoimh-chléire dhi
do chuir sé fios chúgham-sa mur an gcéana air an grúagach agus do chuaidh úaine inna chómdháil fithche míle taoiseach troitheach agus chúig mhíle dhéug deaigh-mharcach fána ndíol each airm agas éadaigh agus as cuma godé sin a bhforamh a ttáinig as na síoth-bhroghaibh eile do hainnimniúghadh líom do chuidiúghadh agus do chábhair thrómcheódh draoigheachta
agus as íad so na hárd-mhaithe do chuaidh air an éirghe amach so
giolla bríghide beag ó beoláin síoguídhe as na déisibh a múmhainn atá 'na gheneral camptha ag donn fírinn ó gconnuill agus an giolla fíamhach ó deóráin atá an' árd-chomándar ag dhonn céibhfhionn maigh hí
síothguídhe d'fhíor-phréimh na crúachna agus colla sgiamhach ó deóráin atá 'na gheneral ag donn binne eachlabhra agus atá fós an' árd-chomándar a gceannus armála chúige uladh maile re mórán eile nách áirmhighthear ann so
air mo shon féin air an gruagach ní bhfuil mé acht neachtardha óir ní bhfuilim acht air son mo láimhe féin amháin gan géile d'aoinneach eile agam
agas atá machaire eadruinne agus muinntear an dómhainn shoir amáireach a n-aoile agus gidh bé again do brisfídhthear ann ní bhiadh cuid tionól nó tiomsuighthe aco d'fhacfuinn dá éis sin go bráth
agus as mían líom-sa bheith a gcionn mo mhuinntire féin ann sin agus as maith liom do chuideachta-sa agus fós do chuidiúghadh agus do chómhnamh do bheith agam agus má thuillionn do dheágh-ghníomhurtha féin dhuit é do-bhéara mise an inghín thall duit mur mhnaoi agus mur bhean-chéile má thigimíd ón gcaith air aon
agus mur bhias na hárd-mhaithe eile ag cuidiúghadh lena muinntear féin biadh tusa agus mise ag cuidiúghadh lenár muinntir féin ann
agus ag sin agad-sa an t-ádhbhar fá bhfuilmídne cómh úaigneach so anois
gidh eadh biadh go leór beó agus marbh san táighleach so 'san oídhche amáireach  ciodh trácht air gclos na sgéala lán-úathbhásach sin dómh-sa agus air ttuigsin dham gur a mbruíghin do bhíos gan ámhrus as iongna nách dearrnadh geilt dhíom le méad m'eagla agus mo úathbhás
acht cheana do thuigeas dá n-aithníghdís sin orm gurab móide do dhéanfadís baoghal spóirti agus maga díom agus do chuirius mo dhóthchus go daingean diongaibhálta a ndía neart-chuímseach nimhe agus talmhann ionnus go ndéanfuinn neamhnídh agus neamh-chúis do gach nídh nó go mbeire an lá orm nídh eile fós is mó do bhí air m'aire inná día féin
inghin an ghruagaigh óir níor bhfada líom dá mbein a bpríosun purgodóra agus isi do bheith air m'amharc ann le méid an ghrádh tugas dí agus ní raibh air mo chumus gan a bheith ag amharc os ísiol agus ós árd air inghín an ghruagaigh agus mur do thuig an grúagach sin orm-sa adúbhairt an beagán bríathra so síos ag foillsiúghadh méid a lúthgháire reomham-sa agus dar mo láimh-si as cuma cionnus do bhí seisionn air a bheól a bhforamh mur do bhí mise air mo chroídhe mur do bhí día diombuídheach díom-sa agus as é adubhairt an grúagach ní bhfuil is na trí rannaibh-si ag marcus 's aig saosar án 's aig poimpidhe an flaith-fhear nár chaigil a spré air dháimh aon 'na bheatha do gheabhadh an réult so amháin acht tusa 'charra 's go maire tú féin 'na dáil  a haithle na hiomagallamh sin an ghrúagaigh do bhín-si tamal go súbháilceach agus tamal eile do dúbhailceach óir nuair do smaoinin go gcaithfin a dhol go haoileadh airna mháireach do dhubhadh agus do bhánghlasa mo ghnúis agus do thigeadh tiomheal air mo ruisg ionnus náchar bhfeas dham cá háit a mbínn agus do smaoinín arís gur bheag do mhíorbhuilibh dé nách gcuímhneóch an grúagach orm agus go mbeinn féin agus inghean an ghrúagaigh a bhfochuir a chéile go teacht dó-san tar ais go doiríghsi is ann sin do thigeadh mo chéadfadh ionna n-áit féin arís
air mbeith dhómh-sa is na smaointighthibh beag-thairbheacha sin íarruis an grúagach deoch do thabhairt chuige is ann sin d'éirghe an macaomh mná ina seaseamh agus do thug sí cornn cómhfhleasgach cloch-bhuadhach caoin-dealbhthach cearrdamhuil do dhearg-ór lé anuas agus do dháil don ghruagach é agus ólas an gruagach oram-sa agus as é adubhairt ó thárla tusa cómh búartha sin a n-inntinn agus atá tú as fearrde thú deoch d'ól as an ccorn so do chosg do shíor-ghlúaisde idir chinnteacht agus éigcinnteacht óir is do bhúadhaibh an chorinn si nách gcuímhneach le neach dúagh ná dochar dá mbíon roimhe sin air nó 'na dhíaigh an tan ólus deoch as agus do gheabhadh fir an dómhainn deoch as a n-éinfheacht agus a rógha deoch do gach aon aco  glacaim-si an cornn air sin agus d'ólus deoch air mhnaoi an ghrúagaigh agus a háithle na díghe sin nior chuímhneach líom sgáith nó critheagla dá raibh orm air feadh na hoidhche roimhe sin is ann sin ólus bean an ghrúagaigh deoch as agus níor luíghide an cornn air ibhemair as
as maith an séad-so agad-so a ghruagaigh air mac na míodhchómhairle
cearbhal ó dálaigh
bronnaim féin ort-sa é air an grúagach óir as mór fhóghnus sé dhuit do chur meannamna agus mór-aigeanta ort san ccaith amáireach
go raibh maith agus mór-bhuídheachus agad-sa 'ghrúagaigh air mac na míodhchómhairle agus innis dómh-sa annois cía hainnim atá ort féin agus air an áit so ionna bhfuil do chómhnuídhe agus cía haco d'fhollaibh úaisle nó ann-úaisle an dómhainn do bhean
gruagach thíre gan taithíghe m'ainnim air sé agus inghin do rígh thíre an úaignis mo bhean agus an dún sothghlúaiste as ainnim don dún so agus as uime goirthear an dún sothghlúaiste de do bhrígh nách usa líom-sa bheith ann so nó san ccuid as siá úait don chríoch so san oídhche amáireach  a háithle sin fíafríghis an grúagach dhíom-sa 'n imeóruin cluithche fris
fíafríughim-si dhe sin créad é an gléus imeartha do bhí aige
táiplis fuirionn agus péighre díslíghe air an grúagach
adúbhrusa go n-imireóin acht amháin gan leatróm do dhéanamh orm tré dhraoigheachta
adubhairt seisionn na déanach
is annsin tugadh táiplis fuirionn agus péighre díslíghe anuas go bhfollach sróill uimpe
agus as ámhalaidh do bhí an táiplis sin déanta
do chlárthaoi fionndruinne agus fleasg fíor-emerail agus títhe do chnámha fíor-áluinn eliphante agus gríanán carrabhonncail ionnus go n-imeóradh dall gan tsúileibh oídhche rae dhorcha uirthe re méad na soillse do bhí ag éirghe dhi leathfhuirinn di déanta d'ór agus leathfhuirinn eile d'airgiod bhán airna n-eagar air aon go lán-intleachtach le láimhaibh saorshúadh agus le grinn-eólus glan-cheárd do chlochaibh parrathuis ádhaimh agus do gheamaibh fíor-áluinn criostail agus péighre díslíghe nach feas cá cinneál fán ccruinne dá ndearnadh íad air an gcomhórdúghadh céadhna
is annsin do shuídhmuir an fhuireann agus do chaitheamuir na díslíghe agus d'fhíafraigh an grúagach dhíom-sa cia an cluithche d'imeóiruinn fris
adúbharusa go rabhadur do mheabhair liom fíor-bhearta an tsioca agus lúaith-imirt an gheamain agus cinneál imirtha na táipilise móire
maise air an gruagach imirimíd cluithche táipilise móire  adubharusa gur thoil liom féin sin do dhéanamh
annsin do shuígheamair an fhuirionn agus do chaithighmur na díslíghe agus ní fada do bhádhmuir ag imirt an tan do ghoin an gruagach triúr dom fhuirinn-si agus do bhí mo chluithche cailte air sin
annsin íarruim-si beart theagaisg air iníghin an ghrúagaigh
caith air sí aon agus dó agus cuir an t-aon a gcaluith agus an bheart eile air thí a dó  is annsin ghlacaim-si na díslíghe go ceathruighthe mí-thapaidh míodh-úirmhisneach móir-dheithfireach agus dar líom agus fós dar mo láimh níor bhfearr líom flaithius an dómhainn do bheith agam am aonar nó an t-aon 's a' dó sin do chaithiomh agus d'imirt amhuil do theagaisg sisi dhamh
air sin caithim-si na díslíghe idir dhóthchus agus éadóthchus go mearruighthe agus go mídh-chéadfádhach mór-chritheagalach agus as é urchur do chaithios an t-urchur nár breacadh air dhíslí ariamh
cealltair fhollamh
leis sin do ghlac fearg agus lasamh mé agus an deámhaun maide do rug mo dhá láimh gur sguirios
sílim féin nach maith imirios tusa air an gruagach gidh eadh bronnuim féin a' táipilis so ort re háighidh fóghlumtha uirthe óir is fearr imirim féin ná thusa  ní raibh a fhios agam-sa créad é an modh air a dtabharinn buídheachus a chinníghil don ghrúagach acht amháin go raibh eagla orm go gcaithfinn cúntus generáilte do thabhairt a naoile a n-éinfheacht ann
acht dar a bhfuil ó mháighe go trágha mhóir níorbh iongna gan mise do bhreith an chluithche sin óir gé bhí mo chorp os cionn cláir ag an ngrúagach as é áit a raibh m'inntleacht agus m'inntinn m'amharc agus mo mheannmna san leath eile don teach mar a raibh inghin an ghrúagaigh agus as eagal líom gurab tosach tubaiste dham é mura bhfuil ag dia agus as é adubhrus a rígh na cruinne gan misi 's an fhaoilionn bhán air aon ag imirt ár gcluithche ó oidhche go lá gan dís nó duine bheith dár ngoire dár shíolraigh ó ádhamh acht aon ge bé eile bheith agam-sa shíos 'na clár
air thioc air gheaman air bhranna nó air tháipilis mhóir ní mhaithfin féin maide go maidionn don naoi bhig óig acht m'fhear-sa bheith a gcaluith is beart agam air thí a dó is gan cead a bheith aice-si obadh ná diúlta dhóibh
ní beag sin nó go gcluinne sibh créad é an t-órdúghadh bígh agus dígh do cuireadh air mhac na míodhchómhairle a ttigh ghrúagaigh thíre gan taithighe an oídhche sin
a háithle na himeartha sin do fuilígheadh na bóird do sgóiridíbh sgíamhacha lí-ghlanna lán-mhaisiocha agus do cuireadh bíadha saora sothchaimhe air an mbórd sin agus tógha gacha sórt díghe air cheana agus do shuigh an grúagach a ttosach an bhúird sin agus do chuir mise 'mo shuídhe os a chómhair agus 'inghín air mo láimh dheis agus a bhean air a láimh chlí féin agus do chaitheamur ar leór-dhóchuinn bídh agus díghe air an órdúghadh sin
is annsin adúbhairt an grúagach is mithid dúine codhladh agus cómhnuíghe do dhéanamh feasta óir is fada uainn aoile agus go gcaithfiom a bheith ann air a hocht don chlog airna mháireach air maidion  mur do chúalaidh mise iomrádh air a dhol go haoile níor fhág sé cuímhne agam air shóigh ná air sheasgaireacht dá bhfúair mé air feadh na hoídhche roimhe sin air mhéad m'fhuaith agus mo ghráine m'úamhainn agus m'imeagla air a dhol ann óir níor chruithigh día ríamh ionnad ba lúgha orm ná é óir do bhí mé cinnte dom bhás do theacht as go lán-dearbhtha ann
agus do mheas mé nídh éigin do bheith 'mo thiompchioll air árd-theist na hinghine sin agus air an áit inna bhfúairius í ionnus ge bé duine do gheabhadh mise marbh a háithle an chatha sin go bhfuígh cáil éigin iomchuímhnighthe dá tuarusgabháil 'mo thíompchioll agus tugus peann agus dubh agus pápér chúgham agus do sgríobhus mur atá am dhíaigh ann so a síth go dimhin do chonnáirc mé féin an stáid grúadh na ndrithlinn is gile ná géis air snámh éanlaith binne nach minic a bhfúacht air fagháil tar a gúailibh ag sileadh 's ag fille go lúaith 'na n-áit
le bheith dá hamharc do lasus go léir dá grádh mo chróidhe gur mearadh is nach faicim-si léus don lá a píob mur shneachta 's a mama chroinn ghlégeal bhreádha is dar an rígh ní maith líom nach agam-sa féin atá
an sgéal mur theangbhus le ainnir na mbaoithchrobh mbláith air aon ní cheilfiod-sa feasta ós fíor mo bhás is má shílion duine air bith nách bhfuilim-si 'na díaigh dam chrádh nár bhudh saoghalach mise go bhfuil 'fhios ag día mur táim
is annsin do cóirígheadh iomdha agus árd-leaba dómh-sa ar gcríochniúghadh an bheagáin sgríbhneóireacht sin shúas dhamh agus do luígheas uirthe go hatuirseach imshníomhach anbhfann éidtreórach agus do chuaidh an grúagach dá leabaidh luídhe féin air bhfágbháil imchoimirce beatha agus sláinte agam-sa agus do chóirigh an inghín a leabaidh féin os cómhair mo leabtha-sa agus do thuigeas uirthe go raibh agá aithine dhíom-sa éirghe agus tríal dá fios féin an oídhche sin ionnus go ttug sí go leór misnigh dhómh-sa maile rena súilibh agus gach cómhurtha suiríghe eile air cheana agus adúbhairt líom fós gan sgáith ná crith-eagla do bheith orm do thaobh na sgéala móra úathbhásacha sin d'innis a hathair dham do thaobh an mhórchatha sin do bhí idir thrómcheódh draoigheachta agus ruádhan lúaimneach locha héidhin
óir air sí air mhaithius na talmhann trom-fhóduíghe ní bhéarradh sé duine air bith saoghalta leis ann  tug an cómhrádh sin croídhe agus meannamna aige agus mór-mhisneach dómh-sa agus do thugus buídheachus di-se ar son a sgéil
do luídhe an inghín inna leabaidh féin agus do mhúch coinnle agus soillsi an tíghe agus do chuaidh cách chum súaimhnis
níor chían dómh-sa ámhalaidh sin an tan ghlúais mo chinneamhuinn chrosda choirpe mhídhchuímhneach a bheith dom sporadh a gceann m'aímhleasa air mhodh nár fhéadus súan ná sádhaile ná síor-chodladh do dhéanamh nó gurbh éigion dam éirghe go hinghin an ghrúagaigh
glúaisim dá hionnsuídhe go réim-dhíreach agus an tan do shíleas a bheith a ngar nó 'ngoire dá leabaidh as é áit a bhfúairios m'eólus a ndíamhair úaigneach dhoigheóluis gan taithaíghe duine nó ainnimhidhe ann
is annsin do thuigeas go féigh fíor-dheimhneach ná rabhus gan draoigheacht agus áimsighthe agus áibhseóireacht agá imirt orm ag mo locht aoin-tíghe an úair sin
níor chían dómh-sa air sin ag éisteacht re bonánaigh agus re bócánaigh agus le heithidibh ádhúathmhura úathbhásacha urchóideacha na coille sin an tan do chúalus an trost tróm-adhbhal agus an uall-ghuith adhúathmhar agus an sgreadach ghuth-árd ghéar-loisgneach chúgham san gcoill gacha ndíreach
ní raibh do mhéad mo cheathruigh-se nó m'eagla roimhe sin nár chuir sin spriod ghealtacht ionnam ionnus gur ghlúaiseas reómham mur gheilt air n-imtheacht as ár nó mur áinle ag éirghe dá neid nó mur fhíaigh airna dhúiseacht as a leabaidh luídhe air bhfaicsint a námhad agus 'easgcarrad ullamh tar a chionn as é sin trice agus tarpaíghe agus tréan-lúas do rinne mé
agus an uair do shíleas réighteach as an gcoill amach as é áit a bhfúarus m'eólus air mháigh thaobh-leathan thaithneamhach a lár agus a n-eidirmheódhan an ghleanna sin agus do bhí cnocán lán-chroinn fíor-árd a gceart-lár na máighe agus do bhí d'áirde an chnoic sin gur shíleas féin dá mbeinn shúas air nár bhaoghalach dham duine nó ainnimhídhe dá raibh san gcoill an oídhche sin
gluaisim-si air amus an chnoic sin agus air tteacht dá ionnsuídhe dham as ámhlaidh fúairios é airna thíompchiolladh do chriosaibh fionnagheala amhuil iomaireacha air mhodh go roichfeadh céim mhic a gcionn a mhíosa ón gcrios go chéile dhíobh
do mheas mise gomo fusaide dham féin a dhol suas air a bheith ámhalaidh sin dhó
is annsin glúaisim-si 'mo chéimionnaibh tinneasnacha troith-éasga agus 'mo rúathar ró-thréan lúaith-reatha nó go ndeachus air árd an chnuic sin suas agus as é ní fúairius tar mo chionn ann
muir áidhibhseach thiúgh-thonnach agus cúan cainteach cubhar-anfadhach gan slíghe a hachamoire nó a tíompchiolladh óna faid agus óna himchíane
do bhí mise air síubhal re cois an chúain chubhar-anfadhaigh sin nó go bhfúaireas sean-átharach briste do chuir an tonn a ttír a bhfad roimhe sin 'na luídhe ar an ttráigh
mheas mise gurab é dia neart-chuímseach nimhe agus talmhann do chuir ann sin é re haighidh mise do shábháil air aithmhilleadh na ndúileadh n-éigceannsaighthe sin do bhí 'mo dhíaig dá leanadís mé ní bo sia ar tí m'aithisiúghadh
is annsin gabhaim-si ag leasughadh an atharraigh sin agus agá lán-chórúghadh agus níor chían dómh-sa air aon staid óir níorbh í sin an obair gan féim nó an saothar gan tairbhe nó an aimsir dá caithiomh go diomhaoin
níor chían dam fós ámhlaidh sin an tan do chúalus na gotha grána gearránacha agus an uall-ghuith adhúathmhur agus an sgreadach éidhmhe chaol ghuith-árd ghéar-loisgneach chúgham 'san ngleann gacha ndíreach agus ó atá fhios ag gach duine bhíos gealtach cionnus do bhí mise an uair sin ní tráith anois a bheith agá innsin
is ann sin do chuirios an t-ádhtharrach sin amach ó thír agus do chuaidh mé féin ann agus gabhuim agá stiúradh agus agá dhíriúghadh air dhoimhneach agus air dhaingneach an uisge
cíodh trácht ní cían ón oirthear do chúadhas an tan do éirghe an ghaoith ghlórach shiúbhalghrod os dóirsibh tuinnighthe na talmhann air mhodh gur chuir cogadh agus coinnsgleódh fá uisgeadhaibh na talmhann go huile
agus an tan do mhothuigh an t-uisge an cómhéirghe sin na gaoithe inna áighidh do éirghe féin 'na bhróintibh brúchtmharra baoth-aigmhéile bráthamhla agus inna chisilibh cáinteacha díoghchoisgithe do-eadrána agus 'na throm-chladhaibh doirbh-osgurtha iomiol-fhliucha agus 'na shrothaibh siúbhalacha searbha sár-lúaithe agus na shléibhe coigeadalacha cubhar-anfadhacha agus 'na mhothar mheasgaighthe mhurdhúchannta agus 'na cholbhádhuibh toirteacha tróm-bhraonacha agus 'na ghleanntaibh doimhine dos-liaithe doigh-éoluisi agus 'na chnocaibh ceann-gharbha coracha cíach-dhorcha
is annsin do thuigios gur mhionnaighdur na déithibh cealgacha claon-bhreathacha sin leath air leath
a eolus día na gaoithe agus neptunus día na fairge nách ndéanfadís síth ná osa re chéile nó go mbaisgaidh agus go mbúanbháitaídh mise eatortha
acht atá nídh cheana do bhí do dhoirbhe a gcoimeas re chéile agus d'olcus an ádhtharraigh sin inna raibh mise agus do dhoghfhulang na gaoithe go raibh an sáile searbhrúadh 'na shrothaibh agus 'na shruith-linntibh agus 'na chith-bhraonaibh ag teacht isteach air gach taobh orm
an úair do chonnairc mise mo chríoch dhéighionach cómh cinte sin agam do léigios éighmhe fhada fhír-thrúadh agus gárrtha groda géar-chaointe os árd asam ag íarraidh air dhía na ndúil mo shábháil as an ngábhadh gúasachtach lán-chrúaigh sin ina raibh mise agus do bhí do mhéid mo chongáire-se go gcualaidh an grúagach mé agus gur fhógair solus do lasa
d'éirghe an inghin agus do las sí solus lonnrach lán-dheallradhach go deagh-thapaidh agus do tháine sí féin agus a hathair a' fóir mo ghearáin-se agus as é áit a bhfúaireadur mise air shíothail mhór-leathan bheárna do bhí astigh
agus as ámhalaidh do thárla an t-ionnad suírghe sin dómh-sa
an tan do éirghe mise as mo leabaidh ag dul d'ionnsuídhe inghine an ghrúagaigh agus ní cían do chuadhas an tan do thuigeas go rabhus air seacharán
agus do bhí cait astigh air phíochraidh agus gabhuid ag sgreada agus ag sgréachadh go lán-úathbhásach ionnus gur mheas meise gurab beathaídhigh urchóideacha oile do bhí ann ionnus gur ghlacus sgaol agus sgeiteadh agus sgannradh chúgham
agus gluaisim rómham am réim ró-ghealtachta go lúas áinnle feirbe nó fíaigh-mhíol agus as é áit a bhfúarus m'eólus a soilléur a' ghrúagaigh
agus do bhí an dádhbhach lán-mhór sa 'na suidhe a gceart-lár an tsoilléir lán do lionn úr do téaghadh an lá sin féin gan fháill do bheith aige oibriúghadh air bith do dhéanamh agus amhuil fá gnáith síothail luadhala d'fhágbháil ann gach lionn úr chum a olmhaighthe as ámhalaidh sin do thárla an tsíothal san dádhbhach an uair sin
agus do bhí do mhéid m'eagla-sa gur táibhrídhe dham gurab seannádhtharrach briste do bhí ann agus gurab cnoc árd an dádhbhach agus gurab fairge lán-úathbhásach an lionn agus gurab íad funnsuidhe na dádhbhche na hiomaireacha sin do bhí tíompchioll an chnoic
agus an úair do shíol mise a bheith sábháilte air urchóid air bith is ansin do chúalas na cait ag teacht do dhorus an tsoilléir lingim-si amach air an tsíothail ag ceart-lár na dáidhbhche dom shaora féin ortha óir do shíolios gurabh bheathádhigh urchóideacha eile do bhí ann is ann sin do thionnsgainn an lionn oibriúghadh do dhéanamh ionnus gur mheas mise gurab annfadh lán-mhór do bhí ann an ghaoith umoro as é do budh fochain agus do budh fíor-ádhbhar dhi
fuinneóg do fágadh osgailte air an soilléur agus an ghaoith do theacht air an ttaobh sin don teach an oídhche sin agus a bheith ag teacht isteach air an bhfuinneóig amhuil do chúalamhar
acht atá nídh cheana do tháine an grúagach agus a inghion os mo chionn san dádhbhach agus do mheabhaidh a ghean gáire air gach nduine dhíobh
agus dar mo bhréithir dob fhearr líom-sa na cait féin dom ithe ná íad sin dom fháil ámhlaidh sin
agus is é adúbhairt an grúagach as cosamhuil gurab mór an fonn máirnéaltacht sin do bhí ort an úair do chuaidh tú inna chómhchúmhang sin d'adhtharrach gan lón gan lán-chostus leat agus más ag dul d'ionnsuídhe m'inghine-se do bhí tú dob fhusa dhuit teacht air mór-thír dá hionnsuidhe ná air muir agus ná héirghe níos mó go raibh tú cinte cá racha tú agus tríal d'ionnsuídhe do leabtha feasta  adúbharus go rachuinn agus go rabhus buídheach dhe sin ar son a chómhairle
gluaisim-si amach mur mhairnéileach air mbáthadh a loinge agus tríalluim d'ionnsuídhe mo leaptha go hatuirseach imshníomhach éagcrúaidh agus do luídheas uirthe ámhlaidh sin
agus gabhuim ag iomcháine na huaire do thionnsgainn mé an éirghe sin do dhéanamh agus ag órdúghadh mé féin do bheith fithche léige ón tteach sin sul do chídhfinn glan-tsolus an lae airna mháirioch air son ná raibh acht sgarramhuin cinn re collainn dam ann agus inghean an ghrúagaigh d'fhágbháil am dhíaigh
agus as é adúbhrus as trúadh nách bhfuilimsi 'sgan duine faoi an ngréin 'mo dháil thíos 'sna glinnibh is gan siolla dom sgéal air fáil gan péarla bheith umam dár comadh le saothar láimh acht an t-éadach brollaigh bhíos fó nollaicc air sléibhte carnn
gach dúadh gach dochar gach peannuid gach pian go páis gach gúais gach galar gach aicios gach búairt gach gráin ó neamh go talamh ag fearthuinn 'mo dhiaigh atá ó chuadhas san dadhbhach 's a' talamh glan réigh air fáil
ní mór go mairim 's as fogus dom béul an bás 's is ro-mhór m'eagla nách bhfaicfead go héug an lá is gach aon nách gcreidionn go bhfuilim-si a bpéin 's a gcás uch fios mo ghallair-si thairis nár théid go bráth
an dara caibidil
mo chúaird-si arís dá hionnsuídhe as truadh mur do thionnsgnas a dhéanamh agus éistigh líom go n-innsiod brígh cinnte mo sgéala
ar ndul don ghrúaguch do chodladh inna leabaidh do mhúch an inghean a' choinnioll agus do luidh ionna leabaidh féin doridhis agus budh cuma créad é gach misneach dá ttug sí dhómh-sa a ttosach na hoídhche a bhforamh a ttug sí dam an darra húair agus a ndeire do chealga agus do chaoin-úrais agus do mhín-chomhrádh agus do bhinn-bhríathraibh fríom an uair sin gidh eadh níor thóig misi súil nó síor-rádhairc le bréithir ná le cómhartha aco sin acht amhuil nach bhfeicin agus nách gcluinnfuin íad
agus ní cían do do bhí mé air an órdúghadh sin an tan do thuit támh neamhshúaimhneach codalta orm agus níorbh é sin an codhladh coisreactha óir ní raibh taisbéanadh nó taidhbhreadh ná síothbhradh ó neamh go cúan acheron agus go sruith stix a n-ifrionn nach raibh dá thaidhbhreadh agus dá thaisbáineadh dham ionnus gur dhúisghe mé as mo chodhladh
agus air mhúsgladh dhamh níor chuímhneach líom buaidhreadh ná trioblóid dár éirghe dhamh air feadh na hoídhche roimhe sin
gidh eadh do bhí glan-chuímhne agam air an áit a raibh leabaidh na hiníghine agus do mheasas ná raibh teacht ó náire agam gan cúaird do dhéanamh aice tar éis a ttug sí do chómharthuídhe do mhisneach agus do mhillisbhríathraibh dhamh a ttosach na hoídhche agus nídh eile fós do mheasas dá mbeith sisi ag cuidiúghadh líom nárbh ádhbhur eagla dham nó go bhfágainn an áit sin a rabhus agus nach raibh air bith úain nó áimsir dob fhearr ná an úair do bhí do láthair má bhí día ag gealamh maithisi dham óir ní raibh acht seacht ttroighthe ó mo leabaidh-sa an leaba air a raibh sisi agus í 'na húadhtha agus 'na haonar ann
is annsin chlisim-si 'mo sheasamh go mear mí-thapadh mearuighthe mídh-urmhisneach agus glúaisim air amus na hinghine agus an tan do shílios a bheith a ngar no 'ngoire dá leabaidh tar éis a bheith srían air fághan agus air fíarlóid agus air seacharán air feadh na hoídhche roimhe sin do shaoilius gur shiubhlus seacht míle ón am fár éirghios as mo leabaidh go halt na huaire sin agus as é áit a bhfuairios m'eólus air fhaithche thaobh-leathan thaithniomhach gan taithíghe duine nó ainnimhídhe ann
is annsin do chuímhnígheas go féigh fíor-dheimhinach air gach búaireadh agus air gach seacharán dár éirghe dham air feadh na hoidhche roimhe sin agus ní barr misnigh do thug sin dham acht barr meatacht agus mídhthreóire óir do thuigeas nách raibh acht tosach air bhúaidhreadh agam agus gabhuim ag féachaint air gach taobh 'mo thiompchioll d'fhéachain cá seólfadh dia dham a dhol
agus ní fada do bhí mise 'sna smaointighthibh beag-thairbheacha sin an tan do chonnarcus an beathádhach dubh díabhluighthe daith-ghrána ceann-tróm crónnánach dom ionnsuídhe san bhfaithche gacha ndíreach ionnus go bhfanfadh mionn-ubhall nó mór-áirne air bharr úachtarach gach róine don mhuing ghairbh ghráinneamhuil do bhí air chír a dhroma agus a leath-mhuinghíl agus dá shúil thámhacha loch-líathe linneacha inna cheann soc faon-fhada fán-ghleannach gainn-fheólach aige cosa gearra giobacha garbh-fhionacha gearra-chnámhacha agá iomfhulang 'na sheasamh agus é ag teacht fán toichim agus fán túarusgabháil sin 'mo choinne agus 'mo chómhdháil
agus an tan do thuig mise gurab chúgham féin do bhí sé ag teacht chum díth agus díoghbhála do dhéanamh do ghlac failc fíor-adhbhal díghchoisge agus tuile thróm-thréan thiúláidir eagla mé óir ní fheacus díghean nó daingean agam chum a rachuinn air teitheadh nó air iongabháil roimhe
acht atá nídh cheana do thuigios nár thráith fuirigh dham an úair sin agus mo námhaid agus m'easgcarruid cómh fogus sin dam agus gan lucht annaicail nó eadráin eadrom agus é
trusdáluim-si mo léine os meallaibh agus os beannaibh mo mháis agus do léigios air siúbhal mé féin am shíth sgáthmhur sgannraightheach chrith-eaglach agus am réim dhísgir lúaithreatha go ttáinic mé go hiomiol na faithche agus as é ní fuairius tar mo cheann ann
buinne ro-thréan rábharta d'abhainn mhór-leathan bháighte gan slíghe coisígh nó marcaigh uirthe
is annsin do shaoilius ná raibh a fhios agam cía díobh do ghlacfuinn do rógha nó dob fhearra dham dam ithe dom dhíthúghadh agus dom bhúan-bhásúghadh
mo bháthadh san abhuinn aidhbhsi annamhbhal bhaoghalaigh bhorbthonnaigh bhaoth-lúaimneach shrobh-láidir shruith-ogail dhóghair-dhorcha dhoilighe sin nó an beathádhach daor-chúmtha díablúigthe dath-úathmhur dealbh-ghrána úathbhásach úathmhur aingídhe sin dom ithe
gidh eadh do smaoineas go gcualas go minnic agá rádh agus agá dhearbhadh ag daoinibh foirbhthe feasacha gurab minnic do shnáimh duine re heagla nár shnáimh aon-bhanngc ariamh roimhe sin agus do bhí mise dearbhtha má thug eagla nó úathbhás úamhain nó úr-mheatacht sgáith nó sgannra nó iomsgarradh céille agus céadfádha snámh chum duine air bith ariamh go snáimheóchuinn féin an úair sin gan ámhrus
is annsin do bhainneas mo léine dhíom agus do chuireas fá bhrannruibh mo bhrághad í agus do fhéachus air gach taobh 'mo thiompchioll d'fhéachuin air bhfada uaim do bhí an beathádhach daor dealbh-ghránna sin do bhí am thóruígheacht agus do chonnarcus air mo chúl é agus a bhéal agus a chraos úr-fhosgailte chúgham
agus ní cathúghadh ná áighidh dhána dhíolmhúnta do thugas air ná áighidh sleádha ná cloídhimh do choingemháil air acht mo bhaoith-léim árd éannamhuil eadarbhúasach éadrom do thabhairt a lár an leabhairbhuinne agus a n-idirmhéodhan na mborbthonn agus a gceart-dhoimhne na mór-thuile agus a neart-shruith gháibhtheach gharbh-fhóghrach na hadhbhal-ábhann agus gabhuim ag iomlat mo chos agus mo láimh go lán-tsaothrach ag íarraidh snáimh do dhéanamh
agus as ró-bheag an tádhbhacht nó an tairbhe do bhí dhomh-sa san mór-shaothar sin do dhéanamh
óir is ámhlaidh do bhí an t-uisge 'na mhothar chrithir-dhlúth dhoigh-dhealbhuighthe agus 'na mhámannuibh móra measgaithe agus 'na chaobaibh ceangailte cóimhiadhta agus na throm-cholbhuíghibh tiúghbha tróm-théachtaighthe air mhodh nach bhféadfadh long nó laoidheang bárc eathar nó árd-leasdar a snámh a héasg-shnámh a seóladh nó a síor-imtheacht óna liostacht agus óna lán-aimhréidhe
is annsin do mheas mise go lán-dearbhtha leór-dheímhin gurab a muir théachta do thárla mé agus nách bhfágfuinn í nó go mbasgaidh agus go mbúan-bháitídhe agus go n-ídhshluicídhe innte mé nó go n-ithe agus go ndíth-shaoghaladh agus go ndíth-láithrighe éunluighthe cíochracha craosfhosgailte an aeghair m'fhuil agus m'fhéoil agus m'fhinn-leathar
cíodh trácht an úair do chonnairc mise mo chríoch dhéaghnach comh cinte sin agam do léigios éimhghe úathmhur úathbhásach úr-ghránna chrúaidh chaol chómhghearánach agus sgreadach sgáthmhur sgáth-ghéar sían-trúadh ós árd asam ag íarraidh air dhía na ndúl mo shábháil as an ngábhadh gúasachtach agus as an mbaoghal mbáis mbith-chinnte sin ionna rabhus
agus do bhí d'aithbhéile an déarchaointe d'uille na héimhghe agus do ghéire an ghearáin do rinneas go gcúalaidh an grúagach na núalla neamhghnáitheacha sin ionnus gur fhóguir solus do lasamh d'fhéuchain créad dob ádhbhar do na glaoidh-ghárthaibh gníomh-náireacha géar-chaointeacha glám-uallmhura sin
agus d'éirghe an inghín go dian deifirach agus go deágh-éasga agus do las sí solus lasamhuinn lonnrach go lán-tapa agus do tháinicc sí féin agus a haithir for amus na trúadh-cheillamhuinne sin agus a sé áit a bhfúaireadur mise sínte síar a n-umar mhór-fhairsing inna mbíodh uisge agus troisg ag muclach an ghrúagaigh agus mo bheól agus mo bholg fúm agus mé ag iarraidh snámh do dhéanamh agus as ró-bheag an tairbhe do bhí dhomh-sa 'san mór-shaothar sin do thionnsgnamh nó do chómh-thriall óir do ghreamuigh an troisg agus an t-uisge dhíom air mhodh nách raibh air mo chumus aon chor do chur dhíom
acht atá nídh cheanan do tháinicc an grúagach agus a inghín os mo chionn 'san umar agus do mheabhaidh a ghean gáire air gach nduine díobh agus as é adúbhairt an grúagach más fonn foilce nó fothraigthe do bhí ort-sa dob fhearra dhuit ionnad agus uisge budh gloinne agus búdh deágh-bholaidh nó an áit sin d'fhághail  an úair do chúalus an glór daona os mo chionn do thógbhus mo cheann súas d'fhéachuin cía do labhair liom agus do bhí mo bhéal agus mo shúile lom-lán don uisge agus don troisg air mhodh nár léir aon-nídh
agus air nglanna mo shúl dham aithnídhim an grúagach agus a inghín 'na seasamh air gach taobh dhíom agus aithnídhim gurab astigh do bhádhus connuige sin agus féachaim air gach thaobh 'mo thiompchioll d'fhéuchain an bhfeicinn an beathádhach daor dealbh-ghrána díablaidhe sin do bhí 'mo thórruígheacht agus do-chím re taobh na háite sin inna rabhus é
peata muice duíbhe do bhí ag an ngrúagach agus mur is annsan áit sin ionna rabhus do ghnáithuígheadh sí beátha d'fhághail as í sin úair agus áimsir inna raibh ag teacht dá ionnsuíghe an tan d'éirghe mise an darra húair go hinghín an ghrúagaigh agus as é áit a ttárla dhómh-sa é a gceart-lár an úrláir agus glacaim-si crith-úamhan agus úathbhás agus imeagla agus úr-mheatacht roimhe agus glúaisim re barr gealtacht agus gnáith-eagla mur lúas áinle feirbe nó fíaigh-mhíol nó go ndeachus san umar so mur cualaidh sibh-se
agus air ttuigsin gach búaidhreamh lán-urchóideach dár éirghe dham as iongnamh nár éaluigh m'anam le náire asam fá íad sin dom fhághail amhlaidh sin
is annsin adúbhairt an grúagach éirghe amach as an ionnad sin agus glúais d'ionnsuidhe do leaptha agus ná héirghe níos mó nó go raibh tú cinnte cá racha tú agus más ag dul d'ionnsuídhe m'inghíne do bhí tú dob usa dhuit siúbhal ad chois ná teacht a gcoite dá hionnsuídhe agus ní bhful na déithibh toilleámhuil air sibh-si do bheith a gcuideachta chéile nó go raibh sibh pósta do mholadh na ndéithibh sin aguinne óir as iad do thasbáin a míoramhuile féin ort mur do chuiris romhad peacadh a n-áighidh a reachta agus a ndlíghthe
agas éirghe feasta agus bí ag teacht d'ionnsuídhe do leaptha agus coduil támh beag go fóil an feadh bhias mise ag gléus na n-each do-bhéaram linn go h-aoile óir ní bhfuil an lá leath-úair úait anois agus as feárrde thú támh beag do chodladh roimh ghlúaiseacht duit tar éis do bhúarthadh agus t'fhaid-ghúiseachta  is annsin éirghim-si amach as an ionnad trúadhlighthe sin inna rabhus agus níor léig an náire dham aon fhocal do labhairt agus glúaisim d'ionnsuídhe mo leaptha agus do luígheas uirthe go claon náireach crithánach critheaglach cóimh-thuirseach
acht atá nídh cheana níor bhfearr don ghrúagach deoch dhearmuid do thabhairt dómhsa nó an beagán bríathra sin adubhairt liom agus do chuirios mo cheann faoi an mbrat mbúadhchorcradh do bhí ar an leabaidh agus do thuit súan tróm-chodalta oram
agus as é nídh do mhúsgail mé airna mháireach
fóghar agus tormán do bhí ag an ngaoith le copóig mhór-leathain do bhí os mo chionn a n-áit an bhrait mhór-lúadhach sin do bhí thoram a ttosach na hoídhche
is annsin clisimsi am sheasamh agus as é áit bhfúarus me féin am aonar air mhúr sean-leasa gan teach gan árrus gan áitreabh am ghoire agus air m'fhághail féin ámhlaidh sin dham do thuitius a ttaisibh agus a ttáimhneóluibh báis do chúmhaidh agus do shearc na mná sin
is annsin do thugus mionnaigh móra marbhthacha agus móid mhear bhaoith-chéillíghe nách ccodlóchuinn dá oídhche a n-aon áit go bhfághuinn arís í
gluaisim rómham agus níor fhágbhus síoth nó carruig nó cúasbhrúigheann díamhair nó droibhéal dáighionn nó dún-lios a n-éirinn nár chaitheas ló go n-oídhche ann air aon chuid caor agus fír-uisge nó gur chaitheas chúig lá dhéug agus trí bliadhna
agus a gcionn na rae agus na háimsire sin do thángus san áit chéadhna anair éirghios as mo chodladh agus do chaitheas an oídhche sin ann mur gach áit eile
agus nídh raibh do sgéalaibh agam air n-a mháireach acht go bhfeacus aisling an oídhche sin adúbhairt líom nách raibh maith dham níos mó dá tórruigheacht do dhéanamh agus go raibh sí pósta le fear eile le bliadhain roimhe sin
ní bhfuil mise dearbhtha dhe sin go fóil agus ní bhead choídhche nó go bhfeicidh mo shúile féin í má tá sé a ndhán dam go bhfeicidh mé go bráth an t-amharc sin agus as éadóith é mura bhfuil an tseamair mhuire air mo chrios agam
agus as é adubharus ní búan mo mharthuinn mar' bhfaicead í arís gan spás an stúadh ghlan ghartha tug m'aigne 'na díaigh mur tá le méad mo mhearuidh ní aithnighim nách sliabh an tráigh is dar fíaigh ní aithníghim nach mac tíre an feílicán
a dhía dá gcreidim is cosamhuil gur naomhtha amháin do tharla mise nó nach bhfuilim don éug faoi cháin an úair do chonnarc mé lili na gcraobh-fholt mbláith nách é mo bhás do cinneadh re sileadh a réult-ndearc mbreágha
gan súan go bhfuilim le tuile agus míle lá le grádh air an ainnir tug peannuid is pían am lár a n-úaigneas leaptha mura rabhad is í gan spás mígh nó seachtmhuinn ní bhiadh mise a mbliadhna slán agus mura raibh mise slán a mblíaghna as éadóith mé bheith slán air an mblíaghuinn so chughain
agus is beag an dochar na huile dhíomdha do bheith air an tí do-bheir cúl re críoch mhaitheasa agus nách smúainíghean créad an ní as a ttiocfa a leas agus do-bheir amus fuireachair air 'áimhleas mur do rin mise ag tabhairt searc m'annama agus mo choirp don mhnaoi úd nár bhfeas dam cía hí féin nó a hathair acht mar budh toil leis an ngrúagach sin d'innsin dham agus nách bhfuil a fhios agam air an dómhann cá háit a bhfuil sí féin nó an grúagach aniugh
agus ge bé bhias beó go bhfuíghe sé bean agus nách aon bhean amháin acht dís nó triúr nó uimhir as mó go mór má bhíon dúil aige annta agus ós mise do thuigios sin anois dar mo láimh ní reachaidh gean aon mhná fám chroidhe arís go bráth agus ní mó is mían líom ní do thaisdiol nó do shíor-imtheacht do dhéanamh d'iarraidh na mná sin nó aon bhean eile 'na díaigh go bráth
agus dá dhearbhadh sin ag so abharán a chruthaighthe ann so síos mur leanus sguirim féin feasta do thaisdiol gan bhrígh gan áird is dar ndóith ní beag dham a mbeith agam leam shaoighal do mhná is gurab é adeirid an tan thasduídheas a bhfíorfhear grádha uch ná cuir ceist air ní heisionn atá isa tír amháin  foircheann
airna sgríobhadh le díarmuid ó mulchaoinne chum úsáide a charrad ionnmhuin
aindrías mac mathghamhna an tarna lá deug do octóbear aois an tíghearna míle seacht gcéad trí fithchid agus a sé
agus sirim air gach léightheóir cáidhe má tá dearmad ná drochur síos ann so mo leath-sgéal do ghabháil óir do sgríobhus mur fúairios reómham gidh eadh téid beart do úghdur agus do chídh an t-amadán í
treas éirghe mhic na míochomhairle
blúire ná fuil i 23 l 24 supra lch
55 ach atá le fagháil i f
3 277-282 agus i 12
25 19-22
agus adubhairt an gruagach codail támh beag go fóill an feadh a bhías mise 'gléus na n-arm agus na n-each a bhíus linn go híle óir níel an lá leath-uair uainn anois  mur do chuala mise iomrádh air a dhol go híle níor fháig sin cuimhne agam air bhuadhairt nó air thrioblóid dár éirigh dhamh air feadh na hoidhche roimhe sin óir níor chruthaigh día ionad nó áit budh lugha orm nó é óir do bhí mé dearbhtha an uair do chuir aon triúr amháin urad buaidhridh orm agus do chuala sibh dá mbíadh ní budh mhó dá seórt ann nach mbíadh áireamh nó innsighe sgéil air a ndéanaidis orm
agus mur do thuig an gruagach sin is uime do lúagh ar íle óir budh mhaith leis mise fuireach mo chomhnaidhe ní budh sia agus cead suaimhnis d'fhagháil dhó féin
adubhrus féin go ndéanfuinn agus nach ccuirfinn romham éirghe nísa mhó go maidin agus asé adubhrus a shíogaidh leinibh bheir m'aigneadh faoi bhuairt mur tá gan súan gan cholladh acht acc osnaigh ós fíor mo bhás tabhair faoíseamh is osadh faoi mhaidin a mhíle grádh nó tair éis m'iodhlacaidh béidh mise do da bhuaidhreadh a ghnáth
air ndol don ghruagach a chodladh an treas uair do mhúch an inghean coinnle agus soilsi an toighe agus d'éirigh sí chugam do chum mo leabadh do chuir sí a lámha fó mo bhrághaid agus do thoirbhir sí mé do phógaibh go dil díochra tairisi agus do thug sí an uile mheisneach dhamh mur áon lena súile lena béul agus lena lámha agus adubhairt sí liom fós gan níos mó d'eagla do bheith orm an oidhche sin agus murab é nachar leig eagla a hathara dhí é go luighfeadh sí féin agam
gidh eadh níor thóig mise súil nó fíor-radharc le aon chomhartha dhíobh sin acht amhuil nach ccluinfinn agus nach bhfaicfinn íad
ansin do chuaidh an inghean dá leabaidh féin agus d'fháig sí soilsi lasta ionnus go madh fhusaide dhamh-sa eólus d'fhágháil é
níor chian damh amhlaidh sin an tan do thuit támh codalta orm agus do chlisios as an ccodladh sin a cceadóir
ansin do smuainigheas air inghin an ghruagaigh agus níor bhféidir liom codladh nó comhnaidh d'fhagháil nó gur éirgheas dá hionsaidh
agus an uair do shaoileas sitheamh do thabhairt fána leabaidh asé áit a bhfuarus m'eólus air mágh úr-ghlas áluinn lán-iongantach a lár gleanna mhór-uathbhásaigh lán d'aimhréiteach
agus is amhlaidh do bhí an gleann sin
balla láidir lán-uathbhásach 'na thimchiall air gach taoibh dhé air mhodh nach bhfuigheamh duine nó ainmhidhe san ccruinne thairis agus faithche dheas fíor-áluinn a lár an ghleanna agus crann mór-áidhbheil lán-uathbhásach 'na cheart-lomsheasamh a lár na faithche arna sgabadh le beangáin agus le géagáin air gach taoibh dhé
níor chían damh ansin an tan do chonnairc mé an beathach droch-dhealbhach dath-ghránna fad-shocach maol-chlúasach camshearach chugam go díreach agus dhá shúil loinneacha ro-luath ina cheann
agus an uair do chonnairc sí misi do thug sí léim ard éonamhuil ro-lúthmhar fó mo bhráighid agus an uair a d'aithin mise gur dochum díthe agus doluighthe do dhéanamh dhamh do bhí sé do mheas mé nachar thráth fuiridh dhamh agus ní mór nachar thrasgair sí go lár agus go lán-talmhain mise leis an sitheamh do thug sí orm
ansin do ghluaisios romham 'mo chéimionnaibh tinnisneach tréan-luatha agus níor bhféidir liom an gleann d'fhágbháil ón mbábhún lán-uathbhásach sin a bhí 'na thimchiall agus ní fhacas díon nó daingneach a bhfogus damh nó a bhfad úaim ina rachfuinn air teitheamh roimhe acht aon chrann adhbhal éagsamhuil do bhí a lár na faithche agus do mheas mise dá mbéinn féin shúas air go mbéin sábháilte air an mbeitheach sin agus do shnámaoís mo dhá láimh a ngéagáin an chroinn agus do chuadhus súas amhlaidh sin air agus do bhí an beathach sin aig síor-léimnigh fá mo thúairim gidh eadh do chúadhus súas san ccrann comhfad agus d'fhéadus
níor chían damh amhlaidh sin an tan do lasadh soillsi lasracha agus tinntibh le bun an chroinn agus do bhí na lasracha sin ag éirghidh air gach taoibh 'mo thimchiall
an sin d'aithnighios go lán-dearbhtha nach bhfúigfinn an áit sin nó go ndóithfidh mo chnámha agus mo chroicinn
ansin do thugus sitheamh air bheangán don chrann agus do sgathus liom é agus do thuitius air chúl mo chinn air ghéagán eile air dhóigh nach raibh air mo chumus aon chor do chur dhíom
acht atá ní cheana an tan do chonnairc me na lasracha aig teannadh liom agus air gach taoibh mo thimchiall do léigios gláodh-bhéic mhór-adbhbal os áird aig iarraidh air dhía mo shádhbháil air a leithide sin bás d'fhághail do bhí do mhéad mo chongháire go ccuala an gruagach mé agus d'iarr solus do lasadh
d'éirigh inghean an ghruagaigh iar sin agus do las sí solus agus táinic sí féin agus a hathair fo fhoghair mo ghearáin-si
agus as é áit a bhfuair síad mise a mbarr coinnleóra móir uathfásaigh a cceart-lár pháláis an ghruagaigh an treas uair sin a d'éirigh misi go hinghin an ghruagaigh
agus an beathach dealbh-ghránna sin do tháinic chugam
cuileán maol con do bhí ag an grúagach a bhféagmhuis 'urbuill agus an uair do éirigh misi do tháinic sí 'mo choinne aig déanamh lúthghára agus lústair romham-sa aig éirghe suas orm agus le méad m'eagla-sa do taibhseadh dhamh gur chum urchóide do dhéanamh dhamh do bhí sé
an bábhún immorra as é ní do bhí ann ballaigh na bruighne
an crann as é ní do bhí ann cainnleór lán-mhór do bhí a cceart-lár a' pháláis agus is amhlaidh do bhí an coinnleór sin do bhí deich soillsi agus fiche ann agus coinnle ar lasadh an gach solus díobhtha agus do taibhseadh dhamhsa gurbh iad na soilsi géagáin an chroinn
agus an uair do rugus ar sholus díobh do tháinic sé liom agus do thuiteas air chúl mo chinn air sholus eile air an ordamh chéadna a bhfuair an gruagach mé
do tháinic mé anúas as an ccoinnleór ansin agus níor léig an náire dhamh aon fhocal amháin do labhairt
agus as é dubhairt an gruagach codail támh beag go fóill an feadh a bhíus mise 'gléus na n-arm agus na n-each a bhíus linn go híle óir ní bhfuil an lá leath-uair uait anois  mur do chúala mise iomrádh air a dhol go híle níor fháig sé cuimhne agam air bhuairt nó air thriobhlóid dár éirigh dhamh air feadh na hoidhche roimhe sin óir níor chruthaigh dia ionad nó áit budh lugha orm nó é óir do bhí mé cinte an uair do chuir aon triúr amháin an urad sin buaidhridh orm agus do chuir dá mbiadh ní budh mó dá seórt ann nach biadh áireamh nó innsidhe sgéil air a ndéanaidis orm agus mur do thuig an gruagach sin is uime do lúadh air íle óir ba mhaith leis mise fuireach mo chomhnaidh ó sin amach agus cead suaimhnis d'fhágháil dó féin óir do théid a neart air neimhní ó mheadhón oidhche amach
ag so dan dorinneadh le cuilíonach ó fhine gall dá ghearrán ag tabhairt athfior air tré mur do leag é a log doimhain mhúlaig ar chomhair ógmhná iar mbeith ag dul do shuirghe ría
dán an ghearráin riabhaigh
cúirtéar do leogadh san charnn aoiligh ós comhair ádhbhair a mhná dar leis cct
a ghearráin riabhaigh lér chaillios mo shearc gabh an diabhal is fág m'amharc go mo measa bhias tú bliadhain ó 'niugh 's dar anam mo mháthar ní súgradh
an bhfuil náire ort a ghearráin gan chéill a stráid dhiabhluidhe an aimhéis m' fhágbháil ar mo thárr san gcac is ádhbhar mo mhná ar m'amharc
faire marbhfháisg ort anocht is buan ann do thóin mo mhallacht go bpioca na fiacha do dhá shúil a straip dhiabhluidhe an ghurrúin
an cuimhin leat na trí crúbha gharbha 's a' ceathramhadh crúbha ar n-árdúghadh
ba geall díleas na cheithre buinn do dhíolus orra as mo spuchuinn
mé ar n-únfairt agad san linn tan shaoileas mur chúirtéar tuirling is í ag féachuin go neóid orm amach ar mo bhéal 's ar mo thóin san aoileach
srabh lubhraidh a gclab do thuill 's go gcnádhaigh bun do earbuill is iomdha blaisdeóg phóige millse chaillios go deógh le do thuitim-se
a dhiabhail an cuimhin leat an coirce agá raibh h'anam ar a choimeirce an sgríobán líomhtha 's a' bhruis lér shlíobas tú ó bhonn go baitheas
uch
'do chaor theinntíghe go raibh tusa fá slán gan olc dot mháthair-se is maith an féasda fras feise chaillios go héag le do dheasgaidh-se
nach maith do dhiallait is do shrian nach daingean do thiarach 's do chúisian nach leathan do shursain chruaidh chnáibe is h'uchtach do leathar easpáinne
cá bhfuil do leithsgéal anois
ort go raibh fios 'na ainbhfios
muillionn gaoithe dhéanamh dom ghéaga lér chaillios choídhche mo mhairghréag-sa
an cumhuin leat na trí pingne déag thugus araoir don ostléar d'fheór do chur fá do chom-sa d'eagla go ccaillfeá orm-sa
go mbaine spur na coise deise sgeilp as ubhall do leise-se go ttachla spur na coise clí laoidh úr ann do chealgchroidhe
má théighim-se do shuirghe le mnáibh ar do mhuin-se arís a ghearráin farrae mo shearc do chaill go gcasgrar cnáimh mo ghobhail
an tabhrán is dearmad cuímhne ar mhnaoi na mbeanglán n-óir nach geabhadh san aoileach saoith na ngreannrádh ccóir 's as dearbhtha linn ar sníomh na n-abhrán leó gurb easba don chrích gan aodh mac gabhráin beó
táirnge a mbeó go raibh ann do bhonn 's go ngearraidh 'n tíarach féith do íarbaill mairc bhéulghaile air do dhruim agus teine dhealáin a mbéul do chochuill
greim de'n bhféur ná'r chasaidh ort nó gráinne arbhair go nodluic nó aonbhráon uisge go bráth nó go bhfuigh tú bás de'n tart
chum an ógáin uasail mo dheisgiobal grádhach féin
séamus óg mac coitir an réamhrádh
más fíor an sanfhocal do léaghthar san bfhraingcis nách féidir d'aoineach ar domhan cúitiomh ná comaoine do thabhairt do dhia uilechomhachtach don oide múinte et don athair agus don mháth gan amhrus as ro-dhocair díbh-se a mhic ionmhuin buídhiochas iomchubhaidh do thabhairt don airdrígh ar an adhbhar nách lia dath ál aorach chíodhmaoid san mbogha leatha ionná cáile et tréighthe óirdhearca do roinn leat an mac míorbhuilleach
mar an ccéadna is deacair duit cúitiomh do thabhairt dod t'athair et dod mháthair do bhrígh a n-éagmais mórán fearainn et tighearnais atá aco fád chomhair tugadar dhuid dlúithcheangailti a ngaol et a ccomhgus maithe agus móruaisle chóigi mumhan chóige ulaidh chóige chonnacht et chóige laighion
a ttaobh do theagasgóiridhe mise mar aon díobh do budh fhéidir go ttuigfeá féin le haimsir gurab iomdha dúthraicht agus díograis do-riniosa chum srotha léighinn gaotha tréanfhóghlama et lonnradh na ndeighbhéas do dhortadh go duibheagánta ad t'innleacht
acht do-chíodhmaoid gur gnáith le húghdaraibh et le hoideadha múinte tásgamhla beatha rígh nó riodaire nó dhuine oirdheirc éigin do sgríobh chum a bheith mar riaghuil mar shompla nó mar theagasg flatha agá ndeisgioblaibh
et dá réir sin measaim gur chóir dhamh féin aon díobh d'ainmnioghadh dhíbh-se mar riaghail
et dar le daoinibh léirchiallacha ní riachtanus duit pátrún tar th'athair féin chum a bheith agad mar sgáthán et mar raoltan eóluis le haithris do dhéanamh ar a mhaithghníomhaibh ar a mhóiréachtaibh ar a ghean ag luchda a ithneadh thall 's a bhus agus chum gurbh usaide dhuit sin do dhéanamh sgríobhad féin duit ann so do réir mar do-chonnarc agus mar do-chuala cuid dá thuarusgbháil
et ar ttús más congnamh chum dul trí ghnóthaibh saoghalta pearsa dheaghmhaiseach do bhí agad t'athair-se com cliabhláidir corp cnámharrdhachta croidhe cródha cuislionna calma cunntonós cogamhuil et seasamh soighdiúrtha
mar an ccéadna más tabharthas mór ó dhia cáile maithe anma atá aige tuigsin tapa breithnioghadh géirmheabhair mharthannach ciall fhorasda fuadar chum tionnsgail doibhreóighteacht chum saothair furránttacht a mbaoghal dánacht a ndainséar mórchródhacht a mbuaidhiorthaibh gliocas chum cosnaimh et réimhfhéachuin chum teilgion beart
gidheadh do réir mar aitheantar gach nduine ar a ghnódh et an abhall chubhra ar a toradh ní cás aithint nách foilleánach do-rine an soláthar sonuidhe et an saothar subháilceach atá féna chumas ó abhainn móir go fairrge
más somholta do réir an tsaoghail greann et grádh do thuilliomh et d'fhagháil ó righthibh et ó phrionnsadhaibh féach créad é an mhuinghin do bhí ag rígh cormac iona lúith ina mheisneach et ionna chomhall an tan do thug sé ceandas et ordúghadh dhó gluaiseacht mar aon le beagán buidhne a' tóruíghiocht an traotúra laidhil et dá threasgairt gníomh nóch do-rine séamus go háthusach a n-éiric et a ndíoghaltas bháis rígh seárluis
et dá réir sin ní hé amháin acht ní ceart d'éinneach a rádh ná a mheas gur murther ná míghníomh traotúir fógartha do mharbhudh le hordúghadh speisialta an rígh acht fós is innmheasda gur gníomh é cómh óirdhearc iondas dar liom-sa agus dar le heólchaibh eile go madh chóra a leithéid do ghníomh do chur a ccroinicibh a leitribh óir chum go ccluinfeadh gach geinealach diaig a ndiaig fuil rígh nó prionnsa do tharrang nách deachaidh saor le héinneach riamh gan troimdhíoghaltas
do bhí rígh saxon comh buidhioch sin don tseirbhís et don tí noch do-rine í go ttug sé dó mar phrímhléid bheith 'na chaptaoin ionna ghárda féin et pinnsi mór bliaghantamhuil farrais sin et ionna dhiaigh sin tug dhó bheith 'na ghabhairnéir ar na hoileánaibh et an uair budh mhithid le séamus teacht ar ais dá dhúthaig do-rin collector geinearálta ar chíos an rígh san taobh so do chóige mumhan de
agus mar is gnáthach leis an tí ar a mbídh an sonus ar maidin go mbiadh sé am thráth nóna ar féuchamaois ar an ccion do bhí ag rígh séamus ar tar éis bheith farais féin a seacht ccathaibh a ccogadh na fairrge et tar éis bheith a mbualadh diúic monmouth farrais mar ar iomchair séamus é féin cómh g sin go ndearna an rígh féin riodaire dhe
as é an nídh céadna thug dho bheith 'na ghabhairnéir ar chathair chorcaídhe et ionna dhiaigh sin tug dhó bheith 'na bhrigidier et 'na chommander ar na gairisiúnaibh foirmleacha go huile
agus budh maith an díol ar shéamus na tiodail sin d'fhagháil ar an adhbhar níor bhuige leis guth na cuaiche nó ceól cláirsidhe ná séide na ttrumpaídhe siotráil na bpléar búirbhéicioch na ngunnadha mór
bíodh a fhiadhnaise sin ar lá cheanna tuirc et lá ghleannamhnach mar ar thuitiodar mórán do chéadaibh do phríomhlaochaibh coisighthe et marcshluagh a namhad le gasdacht et le gnímhéachtaibh shéamuis
d'éis na seirbhíse sin do-rine sé san chogadh budh tairbheach é san tsíothcháin
acht gidheadh mar is gnáthach leis na stormaibh tuitim et túirling go trom ar na cnocaibh árda as mar sin tugadar sluagh na ngall piasd a mbrollach míorúntach ar shéamus a ndóigh an tí nách budh fhéidir leó do leagadh le fórsa a n-arm go cclaoifidís é le guileo guairnéin dlíghe et do chuireadar ocht bplé dhéag a n-éinfheacht ar do bhrígh go rabhadar siúrálta dá ttigeadh leó é sin do chlaoidh nó chiorrbhúghadh go mbeith rith chinn ré fánaidh aco ar gach n-aon eile noch do bhí fá airtioglaibh luimníghe ar feadh na héirionn
gidheadh mar is fairsing fortuigheach dia ann gach cumhgrach tug sé croídhe et caráisti cruaidhmhisnigh do shéamus lér sheasaimh coimhthréan sin iona n-ághuidh gurbh éigion dóibh d'éis mórán cosdais agus contrárdha do dhéanamh a seólta do stríocadh le masla agus le míodhchlú mar adeir an t-úghdar go n-ísligheann dia lucht an uabhair agus na hiomarca et go n-árduighionn an dream noch bhíos umhal deaghchroidheach
agus gér mhaith sin níorbh fhear é iná an oibliogáid agus an chomaoine do chuir sé ar an náisiún éirionnach so ar son a ccreidimh do bhrígh tar éis báis an áirdeasboig braonáin ní raibh aoneasbog catoilice rómhánach ar fud na héirionn uile nó go ttáinig eóin baisti mac sleidhne tar fairrge et an tan soin do bhí an aimsir comh buadhartha na heascáirde comh fuathmhar et na héirionnaig cómh tais comh laigbhríoghach sin go rabhadar faitchiosach fá aoineasbog d'fhulang iná do bheith a' tathaidhe ionna ttighthibh d'eagla go ccumfuidhe plot nó tréason orra et níor bhean sin do shéamus feiste et fáilte do thabhairt don cheann feadhna áirdchéimionnach sin na heaglaise tuille et trí bliadhna go prímhléideach et eaglais chóige mumhan agus mórán do na cóigeadhaibh eile do bheith ag triall go laothamhuil agus ag teacht ag fiosrúghadh an easboig ar mhodh go mbíodh caibidil agus coimhthionóil gheinearálta go minic aco a ccúirt bhaile an speire iondas munadh mbeith an teanna agus an tarmuin sin do-rine séamus dóibh go madh cruaidh don phréaláid óirdhearc fanamhuin san náisiún
acht níor áirmheas ann so na mórchumaoin do chuir ar an tteangadh ngaoidheilge ag bronnadh óir et airgid d'éigsibh et d'aois téud nó ealádhan et d'fhileadhaibh foghlamtha agus bíodh a fhiadhnaise sin ar an leabhar suathantais noch atá le taisbéanadh agus do-rineadh i n-onóir agus a n-ádhmholadh an riodaire réamhráidhti et nách mór gur lia duilleóg ann ina déantús file nó fiorughdair do bhrígh go madh miann leis an oiread sin do cheirtchleachta gnáth-uasal na néirionnach bhfírfhial do chongmháil ar cuimhne go mbeireadh fortacht dé orrtha
et níor chúis iongantais cion do bheith aige-sion ar órnáid an léighinn agus na liteardhachta ar an adhbhar an té noch is lia thuigionn don fhoghluim as leis as annsa a healádha
tuigionn agus labhrann séamus a cúig nó a sé do theangthaibh go clisti et níorbh fhuláir do féin an t-eólas sin do bheith aige re linn a thraibhléireacht ar feadh mórán bliadhan ar fud ríoghachta na heórpa
gidheadh do bhrígh go n-abair pól eapstal dá labhradh neach teanga na ndaoine et na n-aingiol muna mbeith carthannacht aige nách fiú nád é féachamaois créad í an charthannacht et an déarcamhlacht atá ann dá ghaol et dá chomhgus do chill et do thuaith agus go sonnradhach do dhaoinibh uaisle bochta noch do-chuaidh chum righeachtanuis tré dhíothchur a ccairde
as mór é et ní gábhadh dhamh-sa an nídh atá follas ag an ndúthaig do chraobhsgaoile ann so
gidheadh cuirfiod a ccuimhne gníomh daonnacht noch do-chonarc féin aige dá dhéanamh nách fuil a fhios ag puinn eile et nách cuala-sa a leithéid ná a choimhmeas do theacht ó aoineach riamh acht ó mhártan naomhtha amháin
re linn an chogaidh dhéighionaig si noch do bhí aguinn tarlaidh gur gabhadh mórán frangcach láimh re heóchuill agus tarluidh duine aco sin measaim gurbh é a cceand urra ar shéamus lá seaca agus siodarghaoithe agus gan d'éadach ar acht seincheirte
gidheadh d'aithin an riodaire gan mhoill ar a iomchar et ar a úrlabhradh gur dhuine suathantais é ní budh mó iná an cómhchoitchionn
do ghlac séamus truaighmhéil dó et tug leis chum an bhaile é
do bhean dhe an éagculaith et do bhean de féin an t-éadach deaghmhaiseach do bhí ar a chorp céillidhe crutháluinn féin et tug don aimhriochtach uasal é noch do bhí a ccrothaibh báis le hiomad fuachta agus fíreasba
ó an fíoraon fialchroidheach
ó an tabharthas carthannach
ó an gníomh grásamhuil
do bhí mártan 'na shaighdiúir
gidheadh ceann urraid soighdiúiridhe do budh eadh séamus
leath a chlóca thug mártan naomhtha don bhochtán
gidheadh thug séamus bia airgiod agus an chulaith iomlán don phríosúnach
et más do dhruím na déarca úd do thaisbéin an slánaightheóir é féin do mhártan an oidhche budh ghoire dhó dom thuigsin as cóir a mheas sul a ttiocfadh oídhche an bháis ar shéamus go bfhaghaidh sé taisbéana grinn et grása ó íosa críosd
et ó tá sin mar sin cia nách déarfadh gurab é séamus an mac is feirrde fine díonaightheóir na cléire cosantóir na héigse ciorrbhaightheóir na meirleach crann bagair a ghaolta cara na mbochtán teanna na lorán leasaightheóir na ndanán onóir a dhúthaidhe cosantóir gach pongc dlighe et gaisgeadhach na bprionnsaidhe
sin agad a mhic m'ochta eisiomláir agus sompla chum línntídhe do bheatha do tharrang dá réir
sin agad sgáthán chum tú féin do cheartúghadh dá réir
sin agad puínntidhe an chompáis chum stiúrthóireachd do dhénamh ort féin tré mhuir mhailísig an tsaoghuil se coimh réimdhírioch sin go madh heól duit tréas na subháilcídhe ar a ttráchtann an leabhar so do leanmhuin et na dubháilceadha do sheachna agus do thréigion chum dul a ttír gan bhéim gan bhasgadh gan bhaoghal a ccuan agus a ccalaphort na glóire síorrdhaidhe a radharc dé agus a ccomhluadur na n-aingiol noch ghuídhim duit óm chroídhe et óm anam
do sheirbhíseach biothbhuan go bás
domhnald ó colmáin
párliament na mban thráchtas ar na dúbháilcibh do sheachna agus do thréigion agus ar na súbháilcibh do leanmhuin agus do ghnáthamh noch do thosonuig agus do chriochnuig dómhnall ó colmáin annsa mbliaghuin 1670
chum na pátrún
ar phátrúnaibh sagart a leabhair bhig triall a ttráth an dá chonchúbhar is mleachluinn is mo charaid-se uilliam go brách atáid piocúil sa teangain so is glacaid go dian mo pháirt is tá clúmhail duit measaim-se a ttaramain d'iarraidh ghnáth
chum an léightheóra an réimhrádh
is tearc aonobair dá fheabhas ná faghaibh fodhuine éigin locht uirthe agus as iad na daoine is lúgha do-ní aonobair mhaith lé n-a gnáthach tarcuisne agus toighbhéim do thabhairt d'oibreachaibh eile
ní bhfuil amharas gurab ro-shuarach símplíghe thosanuíghios an beagán bréithre so
gidheadh a léightheóir más í do thoil iad do léaghadh ar fad go deire dob fhéidir go ccuirfiodh do choinnsias d'fhiachaibh ort taithnneamh agus adhmhola do thabhuirt dóibh ní as mó ná mar is dóith leat
atáim admhálach nách fuil fuirm sgríobhnneóra agam annsa ngaoidheilg ná aní ar a ttugthar orthographia faoi mar do bhiadh ag daoinibh seanaimsiortha ná mar dob oireamhnach dhamh do bhrígh nách léna sgríobh ná léna léigheamh do chaithios aimsior
agus dá mbiadh a fhios agad luíghead na haimsire chathas réna tabhairt chum na gairbhchríche so dob fhéidir go mbiadh iongantas ort a beith annsa bhfirm mhísgiamhaicc so féin
agus má bhíonn sé d'aimsir ná d'fhoighnne agad na briathra so atá 'san leabhrán do léigheadh go mbainfidh tú sochar nó somhaoin asda ní bhfuil aoinní agam-sa dá iarraidh ort ar son mo shaothair acht guídhe do dhénamh ar do sheirbhísioch dílios tré dhíograis
dómhnall ó colmáin
párliament na mban annsa mbliaghuin 1697 do bhádar annsa ríoghacht so na héirionn dias ós cionn a deich is fiche do bhaintighearnaibh uaisle onóireacha críonna céillighe disgréideach deagh-shomplacha deaghbharúlacha do chuir aithne ar a chéile cómh mór sin ionnas go raibh an oiread sin do choimhcheangal grádh' páirte díograis cumainn agus lánmhuíntearthais eatortha nárbh fhéidir iad do sgaradh ó amharc ná ó chómhluadar a chéile go háirighthe nu neithibh do bhaineadh ré creidiomh nó ré coinsias nó re haoinní eile do rachadh chum sochair nó chum fóghnaimh don mhathas puiblíghe
tárladar na baintiagharnaidhe réamhráidhte si ar a chéile lá d'áirighthe cuinne do bhí eatortha a ccathair chorcuíghe is é ní ar a dtángadar an lá sin seanaid nó párliament ban do chur 'na shuíghe a n-áit éigin don ríoghacht
agus chuige sin do dhéanamh agus do thabhairt chum críche do mheasadar nárbh oireamhnach an párliament so do bheith aco a ccathair ná a mbaile mhór ar bith
et dá réir sin adúbhradar go madh fearr dhóibh cúirt mhór bhreádh oirdheirc do chur dá déanamh annsa dúthaicc amuith a n-áit árd aorach aoibhinn a bhfad ó na catharachuibh
do bhádar na baintighearnaoí sin ró-shaidhbhir lán d'ór agus d'airgiod a ccás gur chuireadar saoir chruinn et chloch agus lucht oibre eile ag tógbháil na cúirte sin
agus as é áit ionar tógbhadh í ar mullach an charragáin mhóir ar bruach ghleanna maighir
agus an uair do bhí an chúirt críochnuighthe agus a bhfeiste astig agus amuith déanta do cuireadh teachta ann gach conntae d'éirinn dá fhógradh do na mnáibh budh tuigsionuíghe chríonna líomhtha chéillíghe dá raibh ann teacht chum an phárliament agus bheith ag an ccúirt réamhráighte so an deachmhodh lá do mheithiobh annsa mbliaghuin 1697
tángadar ann chúig céad bean áluinn oirdheirc agus ar suíghe dhá mathaibh ar an mbinse d'fhógair an clamaire ciúnas do dhéanamh trí huaire
ann sin d'éirig an chéad bhaintiarna dhíobh dárbh ainm fionnuala ní stannganéifeacht 'na seasamh agus do labhuir ibh foisdineacha fáigeamhla an oráid so ann so síos
óráid fhionnúala ní stanganéifeacht ann so 'iarraim agus athchuingim ar an ttríonnóid ró-naomhtha agus ar mhuire bhaintighearna máthair na ngrás sruth séin suaircis socrachta suaimhnis agus síothchána do thuitim anuas oraibh ó thobar beannaighthe fhlathamhnuis a n-íntleacht a ccroidhthibh agus a n-anmannaibh gacha mná dá ttáinig chum an phárliment so
a dheirbhsheachracha ionmhuine do-chím agus aithníghim ar chúntanós ar lúthgháir agus ar shoilbhriocht iona bhfuiltí go n-oibreóidh dia uile-chómhachtach a ccroidhe agus a n-íntinn gach aonmhná díbh dá bhfuil ann so do láthair gan aonní do smuaineadh do labhairt ná d'oibriúghadh acht an ní do rachadh chum mórdhacht sochair agus onóra an mhaithis puiblíghe agus phárliament na mban
measuim go bhfuil a fhios aguibh go cómhchoitcheann gur leigeamuir mórán dár n-aimsir thoruinn gan ní ar bith do thionsgna do-dhéanadh seirbhís dúinne agus sin ag tréigion an uile ghnótha agus maithis puiblíghe ag fanamhuin go cónaightheach annsa mbaile ag tabhairt aire dár ccoigíl agus dár maide sníghe agus fós nách maith annsa mbaile féin mórán aguinn
agus is é cúis fó bhfuilmíd mar seo do bhrígh nách fuil meadhón ná riaghlacha ar bith aguinn do stiúradh sinn chum na neithe budh riachtanas dúinn do dhéanamh chum ar sochair
do-cítear díbh go léir go mbíd a ccómharluíghe agus a ccómhthionóil ag na fearaibh go laothamhuil ag déanamh a ngnótha agus ag tabhairt aire do gach ní bhainios riu féin a ccás an uair bhíd siad a' trácht oruinne gurab amhlaidh bhímaoid mar chathamh aimsire mar chompráid nó mar stoc maguig aco do ló agus d'oidhche
agus fós ní admhuid siad gurab daoine sinn ar aonchor ar bith acht gur créatúiríghe sinn do cruthaigheadh a n-aghaidh nádúra agus nách fuil ionainn acht malum necessarium
drochní is riachtanas do bheith ann  dá bhrígh sin féacham go taithicioch agus go díthchiollach créad is cóir dúinn do dhéanamh do chum an mhaithis puiblíghe do chur ar aghaidh agus chum críche maith do chur ar ár bpárliament
iarraidh ar dhia coghnamh do thabhuirt díbh-se mar iarraim-se leis na bréithribh so iarruim ar íosa críost do crochadh a ccrann muire agus naoimh go ttíghid ionar bhfochair a n-am go ccluinid na tíortha tímpchioll solus na cceann chuirfios lé díograis a ngníomhartha follas don dream
' óráid chaitríona ní chosarasair ann so síos
an uair chríochnuig fionnuala an óráid sin do labhair caitríona ní chosairasair baintighearna chnuic an tsoluis agus adubhairt nách raibh suaimhnios ná síothcháin ann aonáit riamh acht mar a mbeidís mórán cómharluídhe agus cómhthionól ionnas mar d'fhág an rígh ró-eólgasach sgríobhtha aguinn annsna bréithribh so ibi salus ubi multa consilia prov xi,14
mar a mbíonn mórán cómhuirlíghe is ann do bhíos an tsábháil  'atá a fhios aguibh go mbíd a ccómharlíghe ag an ccléir ag na righthibh ag na prionnsaoibh et ag na soighdiúiríbh agus fós bíd cómhthionóil ag na créatúiribh neamhréasúnta féin mar táid na beacha agus na seangáin a ccás gur sinne na mná go haonracánach do bhreis ar chréatúiribh an domhuin ná hoirionn dá chéile lé mórán do chéaduibh bliaghan
dá bhrígh sin cuirig bhúr n-úrnaighthe chum dé sibh do stiúradh ar an slíghe ccóir et chum soluis do thabhairt díbh gan aoinní do dhéanamh contrárdha ris an ccreidiomh ná leis an maithios puiblíghe
is fírinneach nách ní nua atá aguinn dá thionsguin ar an adhbhar go bhfuil míle agus trí chéad bliadhain ó d'fhógair ímpire oirdheirc árdchéimeach
heliogabulus cómhairle gheinearálta do bheith agá mháthair dárbh ainm augusta anna mbeidís mná go léir gan aonfhear agus adúbhairt an t-ímpire céadna nár chóra d'fhearaibh seanáid nó cómhuirle chómhchoitcheann do bheith aco chum labhartha ar a ngnóthaibh puiblíghe ná do na mnáibh párliament do bheith aco leó féin chum trácht ar ghnóthaibh cómhchoitcheann' na mban
ar an adhbhar sin déanam ár ndíthchioll ar an seanáid úd d'fhógair an t-ímpire mór úd d'athnuachadh annois go críochnúil do réir toile dé agus faoi mar ghuídhim-si dhíbh óm chroidhe óm íntinn óm aigne agus óm anam
agus iarruim oruibh go léir agus ar gach pearsain díbh bhúr ndóthchas do chur annsa tríonnóid mar chuirim-se ag iarraidh sonuis agus séain agus braon ó fhlathas na ngrás annbhúr mullach go léir go léim' ó bhathas go trácht cuirig i n-éifeacht chéille do bhanba bhúr ccáil agus bhúr ccumas do chlaona féachaig feasda nách tráth
' óráid sheilgéain ní chothromchirt
ann sin do labhuir seilgéan ní chothromchirt baintighearna dúna an réightig et adúbhairt nár chóir dhóibh eagla ná faitchíos do bheith ortha a ttaoibh na mbriathar do labharas pól easbol mar a n-abair sé nách cóir do mhnaoi ar bith labhairt a ccómhthionól puiblíghe 'óir is ar an eagluis labhrann sé
an áit mar a mbíd fir agus mná a n-aoinfheacht farra chéile agus ní cómhthionól don tsórd sin é so aguinne acht cómhchruinniúghadh ban go haonracánach
agus dá réir sin is cóir agus as ceart dúinn labhairt ar na gnóthaibh bhainios rinn féin ionnar bpárliament
agus ní dlíghe ná ceart ná coinnsias toirmiosg ná crasdáil do chur oruinn a ttaobh gnáthamh agus úsáid do dhéanamh do na géagaibh agus do na balluibh budh toil lé dia do thabhairt dúinn
agus is do na balluibh sin an teanga a ccás muna ttugthaoi cead labhartha dhúinn nách déanfaidís ár tteangtha sochar ná seirbhís dúinn
atáim dearbhtha nách caoine líomhtha ghéire léire teangtha na bhfear ná ar tteangtha féin agus go bhfuil gotha agus glór aguinn cómh maith riu acht amháin gur gairbhe glór na bhfear agus mar sin gur cosmhuile iad ré hasaluibh ná sinne
tar gach ní is cóir dúinn trácht ar ár ngnóthaibh leis an oiread tromachúise agus móraoise ionnas nách biaidh cúis ag na fearaibh cóimhthionóil ná gearrachómhairle ná aonainm eile uirísiol mhímhacánta do ghairm ná do thabhairt ortha ná ar ár bpárliament fé mar is gnáthach leó bheith ag daorlabhairt agus ag fonómhad faoinar ngnóthaibh
gidheadh dá mbiadh sé ceadathach aguinne labhairt ar chómhthionól na bhfear nó a mheas fé mar bhíd gan amharas do-cífídhe mórán díobh ní as measa ná cómhthionól na mban
do-chímaoid prionnsuíghe re cian do bhliaghnuibh a ccoga ré chéile
bíd fós na díaghairíghe na sagairt agus an pobal a n-imreas go minic
agus fós bíonn gleó idir chathair agus cathair idir chómharsain agus cómharsain ar chor nách bíonn suaimhnios ná síothcháin eatortha a ccás dá madh chúinne do stiúróthaoi cumas agus riaghla na ngótha go léir is dearbh go mbeidís ní sa shocra agus ní as síothchánta ná mar táid
agus do shúil ré dia go gcuirfeadh an párliament so riaghlacha diongmhálta síos críochnuíghim leis na bréithribh seo cothram is ceart is blas lé séan go leór ar phobal na mban ar feadh an tsaogail mhóir is cosmhuil go ccasann maithios dé 's a ghlóir oruinn go seasguir is glacam é go cóir
' óráid shorcha ní mhóirchreidimh ann so
mar as taosga do chuir an bhaintighearna sin deire léna cómhrádh do thosnuidh soracha ní mhórchreidimh baintiaighearna na carruige agus adúbhairt gurbh fhéidir ná raibh sé oireamhnach ná dleaghthach don mhacántacht budh chóir do mhnáibh bheith ionta labhairt go trom ar chómhuirle nó ar phárliament na bhfear agus fós amadántacht do chur 'na leith
'gidheadh meabharamaois na focail atá ag solamh mhc dáibhí annsa 13 caibidil do na seanfhocalaibh inter superbos semper iurgia sunt qui autem agunt omnia cum consilio reguntur sapientia prov xiii,10
bíonn ceannurraic nathach idir na daoinibh uaibhreacha gidheadh na daoine do-ní a ngnótha lé comhairle do riaghlathar lé heagna agus le gliocas iad  agus chum ná biaidh mise ní sa shia dobhúr ccongmháil lé bréithribh féacham cionnas chuirfiom gach aonní ar aghuidh fé mar is cóir agus fé mar iarruim-se leis na bréithribh so teagasg gan bhéim a é do chanaim-se dhíbh paidior is cré inbhúr mbéal bíodh aguibh-si shíor sgaipig an déirc gach láo go carthannach caoin is aithionnta dé ná raobuig fanaig go mín
' óráid mhuirrnn láidir
ann sin táinig murrnn lánláidir baintighearna an chaisleáin ghairbh agus adubhairt gurabh é céad ní ar ar chóir trácht 'riaghlacha do dhéanamh chuirios a ttuigsin dúinn cia hiad na mná glacfar annsa phárliament agus cia hiad nách glacfar ann
' agus as é céad acht párliament do-rineadar agus d'órduigheadar gan aonógh ná maighdionn do ghlaca ná do bheith ann 'do bhrígh go labheórthar ar mhórán do ghnóthaibh ann nárbh iomchubhaidh go ccloisidís maighdeana iad
' d'órduígheadar agus do-rineadar acht eile ionar chrosadar ar mhnáibh do bhiadh pósda cheithre huaire agus ar na mnáibh do rachadh tar deich mbliadhna agus trí fithchid d'aois teacht do láthair an phárliament
do-rineadar acht eile párliment gan aonbhean do labhuirt go borb ná go mímhacánta ar a fear annsa phárliament
do bhí bean annteann san bpárliament agus as é budh ainm di mór ní uallacháin
agus ar cclos na riaghle déidheanaighe sin do-rineadh di is é adubhairt créad nách biadh cead aguinne labhairt ar ár bhfearaibh ann so ionár bpárliment féin ar an adhbhar nách biadh na fir a n-aonáit nách labhraid oruinne
an uair bhíos flathartach an fear so agam-sa ar sí ar féasda nó a n-aonchómhluadar eile innisionn sé créad do-ní sé riom-sa san oidhche agus fós cuirionn sé mórán bréag orm  gidheadh adúbhairt murrnn lé gan ní sa mhó do labhuirt agus go ndeárna sí féin rann dóibh
gníomhartha cóir trí dhóchus daingean a críost cuinníghidh próis is póit ón anm do shíor bhúr ndlíghe mar shómpla fóiriodh d'fhearaibh sa tír 's an brísde fós lé heólas bainfiom-na díobh  oráid ráighnit stacabol baintighearna árd na gréine
ann sin do labhair raighnit stacabol agus adubhairt 'dá n-admhamaois an fhírinne as ó na fearaibh thig móraoidheacht agus onóir chuguinn agus má bheirmíd easmuilte dóibh ní féidir linn gan bheith mímhacánta
agus tar cheann go bhfuil mórán d'adhbhar canntluibh agus gearáin aguinn tar éis sin dá bhféachtaoi trom na nithe go léir is feárr an gléas agus an staid 'na bhfuilmíd ná na fir ar an adhbhar gurab éigion do na fearaibh dul ar muir agus ar tír agus a bhfionntar a mbáis agus a mbeatha ag déanamh saláthair chum iad féin agus sinne do chothúghadh
agus a n-aimsir an choga is éigion dóibh bheith ollamh ar an ccéad bhuille dhrum agus bheith 'na seasamh annsa machuire do ló agus d'oidhche léna n-arm ag troid léna namhuid an uair bhímaoid-ne annsa mbaile go sábhálta
agus más ní do-níd siad a ccoinne an dlíghe is daor cruagálach an pionós beirthior dhóibh agus spáráltar sinne
agus a n-éagmuis so is aguinne atá fir mhatha do dhéanamh agus do bheith aguinn agus as aguinne atá teist mhaith do chur ortha nó drochtheist do chur ortha agus dá réir sin críochnuíghim leis na bréithribh seo mo chómhuirle gabhuidh a ghasra phríomhdhúthchuis do phórfhuil bhanba sealbhuicc caoindúthracht do nósaibh malluighthe aguibh-se bíodh diúlta is tabhruidh aire do theagasguibh naoimhúghdar
' óráid mháire mhilisbhréithir
ann sin do labhair máire mhilisbhréithir baintighearna chnuic na meala et adúbhairt gur mhithid dóibh socrúgha do chur ar a' bpárliment agus a chur a bhfuirm et a n-ordúghadh ionnas nách imeóchadh ortha mar imthíghios go minic ar righthibh agus ar mhórán cómhthionól eile do bhíos ag ceannarraic lé chéile trí mhí sul do shuíghid siad
iar sin do-rineadar na baintighearnaoi riaghlacha eatortha féin tosach do thabhairt do na baintighearnaoi dob onóirídhe chum gach aonmhná díobh do labhuirt do réir a honóra agus a seandacht ionnas mar sin go mbiadh fios ionaid ag gach aonbhaintighearnain annsan phárliament
annois as cóir dhúinn cóimhthionól na mban cómhchoitcheann do shocrúghadh agus eatortha sin as iad an chuid díobh as mó bhéaras do chloinn as cóir do chur ar tosach agus más ionnanas bhéarfaid siad do chloinn bíodh tosach ag an mnaoi is sine díobh
agus suidheadh na baintighearnacha eatortha má tá clann aco nó má bhí
bíodh an treas ionnad ag na mnáibh bhias pósda nách rug clann fós agus an t-ionnad déaghnach ag na mnáibh neamhthorthamhla ná beirionn clann
agus créad do-dhéanam ris na mnáibh bhíos ag fagháil neithe mar gheall ar a ccorp  do rádh nóra ní mhaddaoi
adúbhairt máire ní mhilisbhréithir nách leigfidís aonbhean don tsórd sin eatortha ná iona measg ar eagla go salóchadh sí an chuid eile do na mnáibh go léir
agus do chum nách biadh drochmheas ar an bpáirliment cuiriom gach aonní a n-órdúghadh faoi mar is dlightheach agus toghfamaoid bainchléireach do chuirfios síos gach ní ar a ttiocfam do dhéanamh  ann sin d'órduígheadar gan aonbhean do labhuirt aonfhocail nó go n-iarraighthaoi uirthe é agus aonbhean do labheóradh gan chead í sin do chur as a' bpárliament agus fíneáil do chur uirthe
agus aonbhean do-dhéanadh craobhsgaoileadh ar aonní dá ccuirfiom a ccrích annsa chómhuirle so a congbháil ó labhuirt go cionn trí mí agus fíneáil chúig bponnt do chur uirthe  ann sin adúbhradar gur mhithid dóibh labhuirt ar nithibh do bhainiodh réna mórdhacht agus gur chuid mhaith dá mórdhacht coiméad do bheith aco modh éaduicc do bheith aco agus do chur iompa
ní bhfuil amharas gur gúnnaoi párliament is cóir dúinn do bheith oruinn ann so
gidheadh a ttaobh na n-éaduíghe eile budh chóir dúinn do chur oruinn do léigeamar an modh éaduicc a bhfaillíth go mór ionnas gurab ar éigin aitheantar bean onórach ná uasal tar chaile brón ná maighdion tar mhnaoi phósda ná baintreach nó bean mhacánta tar mhnaoi mhímhacánta ar mhodh gur chailleadar a náire cómh mór sin go ccuirionn gach aonbhean dá uirísle gach éadach dá onóiridhe uirthe má fhiadann
do-chímíd caile na brón ag cur síoda agus sróill cailimenco agus lásao óir agus airgid uirthe agus a fear annsa mbaile ag fuadh bhróg nó fós a' grafa
ní ghabhuid siad chúcha gan a meóira do bheith trom le fáighnníbh óir agus clocha uaisle agus bráisléid ómra et cuiréid agus éaduíghe ceinn 'na seasamh suas ar mullach a n-éadin faoi mar bhíos ar mhnáibh uaisle onóireacha an uair budh chóir dóibh bheith sásda lé haonlása amháin síoda nó lé bóirdréis do bheith tímpchioll a ccótaoi lastíos a ccás go ttig dá olc d'éaduighibh onóireacha do bheith ar mhnáibh uirísle
an chéad ní luíghghthear a ccosdas agus a substaint
an dara ní cuirthior modh na honóra ar gcúlaibh
ní hé amháin ní ghabhuid cuid do na mnáibh cóimhchoitcheann' gan gach aonchómhartha onóireach is féidir leó do bheith aco ionnas má fhuilingmaoid na nithe úd nách bia aonchómhartha onóra aguinn do bhreis ortha súd
beannuíghim sgéimh gheal bhéithe measardha nglan malluíghim tréanchean sgléipe chaitior le seal smachtuíghim féithe a' bhéil 's a' teanga atá mear is achtaoim féin gan aonbhean do labhuirt gan chead  oráid anna ní chiarramháin
ann sin táinig anna ní chiarramháin baintiaighearna ghleainn an tsuaimhnis agus adubhairt is orainn féin is cóir dhúinn milléan na ngótha so go léir do bheith léna mhionacacht do mhalartaoimaoid éadach ar an adhbhar nách fuil aontsórd éaduicc dá ccuirmaoid oruinn nách bíonn gan fuireach ag an cóimhchoitionn
óir an uair do chuirid mná uaisle onóireacha línéadach 'na sheasamh suas ós cionn chlár a n-éadain ina mbíonn leathbhannlá ar faid ní túisge chíd na mná cómhchoitionn' an t-éadach so ná chuirid a leithéid ortha féin
an uair beárrthar ár ngruag bearraid sion a ngruag féin
an uair leigmíd ár mbrollach agus ár ccíocha leis nó an uair chuirmíd frínsíghe ré ár n-éadach nó an uair chuirmíd spotuíghe dúbha ar ar n-aighthe gan mhoill do-níd an cómhchoiteann aithris oruinn
má chíd siad lucht feithimh aguinn biaid a leighthéidí aco féin gan mhoill
má chíd cuisithe ag tógbháil ár ngúnnaoi ní stadaid go mbíd cuisithe aco féin ag tógbháil a róbuídhe don taoibh tsiar
as iad na mná onóireacha do bhainiodh beannughadh lé póig roimhe so
annois an chuid aco dá mbíonn blath na ccroicionn ortha rithid siad chum póige do thabhairt d'aonmhnaoi dá onóiríghe
agus fós measuim dá ndéanamaois cucóil dár bhfearaibh go ndéanaidís aithris oruinn
ní bhfuil fós modh ná meadhón dá chongbháil a sacrament an phósda ar an adhbhar go bpósann duine uasal bean uirísiol agus fear uirísiol bean uasal ionnas gur hybridae
clann leathuasal tig uatha
má curthar srían lé miannaibh anshásda maitior fíacha is pianta temporálta do-gheabhthar ó dhia do riaghlas mná breátha ainm cheart dhiadha chiallmhar mhacánta  óráid mhararéad ní charúláin
ann sin do labhuir mararéad ní charúláin baintiaighearna dúna an toirbhirt agus adubhairt mar an ccéadna 'nách fuil aontsórd datha dá onóirídhe chíd na mná comhchoiteann' nách cuirid ar a n-éaduíghibh é an uair budh chóir dóibh bheith sásda lé duileasg crann nó cloch nó lé coirt nó lé dubh poill nó dath eile don tsórd sin do chur ortha agus gach aonghné datha onóiríghe d'fhágbháil ag na mnáibh onóireacha et ag na mnáibh uaisle
agus fós ní bhíonn modh ná meadhón eadruinn an uair bhímaoid ar féasda ná a ccóimhthionól puiblíghe ar an adhbhar go mbíonn bean bhoduicc nó bhathlaicc cómh dána sin go suíghionn sí agus go ngluaisionn sí roimh mhnaoi bhíos uasal a ttaobh athar agus máthar agus a ttáinig roimpe riamh ar son má bhíonn lóchán beag saidhbhris aice
dá bhrígh sin atá an ní féin dá chur a ttuigsin dúinn staidiúidí agus riaghlacha diongmhálta do dhéanamh tímpchioll na neithe so agus as usaide dhúinn sin do dhéanamh do bhrígh gurab leis an ccinéal banamhuil bhainios na gnótha so  ann sin do-rineadar acht párliament gan cead do bheith ag aonmhnaoi chómhchoitionn aonéadach do chur uirthe do bhiadh a ccosmhalacht lucht faisin iná a ndath ná a saidhbhrios ré héaduíghibh na mban uasal
do-rineadar acht eile ionar órduígheadar gach aonbhean agá mbeith triúr cloinne annsa phobul chómhchoitionn inghion díobh do chur lé táilliúireacht nó lé fioghdóireacht nó lé céird éigin eile do chum go madh usaide dóibh a mbeatha do thabhairt chum tíre agus maithios puiblíghe na mban do mhéadúghadh agus do chothúghadh
do-rineadar acht eile párliament iona ttugadar riaghla agus stiúradh chloinne mac na mban onóireach agus na mban uasal dá n-aithreachaibh agus d'órduigheadar a cclann inghion do bheith faoina smacht féin
agus is mar sin do chríochnuígheadar an céad lá don phárliment
agus do ghabh margréad an rann so a bhflathas 's a réim biam féin go clisde gan mhoill ceannas gach aonread bhéarfam fuinte dar ccloinn na bainionnuig aerach' léaghfuid cruinnios gach slíghe is uireasba an léighinn gurab é ár gcine do mhíll  óráid shaidhbh ní choscortha baintiaighearna ghleanna maighir
do chruinnígheadar an dara lá agus as í céad bhean do labhuir saidhbh ní choscortha baintighearna ghleanna maighir agus adúbhairt gur léigeadar na fir an léigheann a bhfaillíth cómh mór sin 'ionnas nách fuil tora ná beann aco air annsa ríoghacht so na héirionn do bhrígh gur taithnníghe lé clannaibh daoine uaisle aontsórd compráid nó caithiomh aimsire ná aire do thabhairt do leabhuiruibh
agus is dearbhtha gurab é cúis agus adhbhar don náisiún so bheith go bocht agus cónathach a ccoga do bhrígh nách cuirid na daoine uaisle a cclann lé foghluim mar budh cúibheidh agus budh cóir dóibh a dhéanamh ar an adhbhar gur mór a' neart do ríoghacht ar bith daoine uaisle saidhbhre cumusacha do bheith foghlamtha go maith
agus ó táid ár cclann inghion faoinar smacht féin anois féacham créad as cóir dúinn do dhéanamh riú  ann sin do-rineadar riaghail phárliament a cclann inghion go léir do chur ar sgoil nó go mbeidís dá bhliaghain déag d'aois agus ann sin gi bé aco budh géire inntleacht a leigion ar a haghuidh annsna seacht n-ealadhna liberálta
annsa ghraiméar annsa retoric annsa bhfallsamh annsan airitmeitic annsan astrolaoiacht ansa geometry agus annsa bhfiligheacht
agus ar n-a dhéanamh so dhóibh tiucfam ar sadhbh lé haimsir chum bheith ní as foghlamtha ná na fir
do-rineadar acht eile párliament inar órduígheadar a cclann inghion do chur lé diadhacht lé dlíghe agus lé leighios d'fhoghluim an uair do bheidís oireamhnach chuige
atáim deimhneach ar an bhaintighearna sin go ttiocfam chum úghdarráis puiblíghe do bheith aguinn lé haimsir do bhrígh na riaghlach so do-rineamair
an uair chífid na fir an cinéal bannda ag buadh ortha a bhfoghluim agus a n-eólas dob fhéidir go nglacfadh náire iad agus tnúth ré dul ar a n-aghuidh annsa bhfoghluim nó muna nglacadh biaidh an t-úghdarrás puiblíghe go léir ar ár ccumas féin
agus fós is cóir dúinn casaoid do dhéanamh ris na fearaibh noch do chuirios ó gach aonúghdarrás puiblíghe sinn agus go ndéinid féin gach uile ní faoi mar as toil léo féin a dhéanamh  ann sin d'órduígheadar riaghail phárliament úghdarrás agus máighistireacht do bheith ag na fearaibh ar ghnóthaibh puiblíghe agus cúram do dhéanamh do neithibh bhainios ré coga go ceann deich mbliaghan nó go ttiocfaidís a cclann inghion chum bheith tuigsionach agus foghlamtha go maith
agus tímpchioll na haimsire sin adúbhradar go bhfaicidís cia hé an taobh ar ar chóir armas na mban do chur ar an ttaobh ndeas nó ar an ttaobh cclé agus fós go bhfaicidís cia aco ar arbh fhearr do naoi an brísde
na fir nó na mná
d'órduígheadar mar an ccéadna úghdarrás puiblíghe do bheith aco féin tímpchioll an uile ní ar a' ttaobh astig d'fhallaoibh leith 'muich d'arm
agus mar sin tar éis críche do chur ar a raibh do ghnóthaibh agus do riaghlachaibh párliament aco an lá sin agus tar éis fógairt dóibh bheith ag an ccúirt ar a deich do chlog ar n-a mháireach tug sadhbh an chómhairle so dhóibh bíodh caoinios inbhúr ccroidhe-si agus carthannacht naomh bíodh díogras inbhúr n-íntinn is beanaightheacht béas bhúr ngníomhartha go ttígh libh gan bhasga gan bhéim is bhur n-ínntleacht ná mílltior lé rachmus an tsaoghail  oráid eilínóir bhinnghlórach
an treas lá do shuígheadar d'éirig bean aosda oirdheirc onóireach dárbh ainm eilinóir bhinnghlórach baintiaighearna chaisleáin an tsuaimhnis agus adubhairt leó dá madh maith leó deighchrích do chur ar an bpárliament agus ar gach ní dá labheóraidís ann nárbh fhuláir dhóibh a n-urnaighthe go díograiseach dúthrachtach do chur chum dé na n-uile chómhacht iad do chur ar staid na ngrás agus na dúbháilcíghe go léir do thréigion agus na súbháilcíghe do mheabhrúghadh agus do leanmhuin go díreach
agus chum sin do dhéanamh is riachtanas díbh a fhios do bheith agaibh cionnas is cóir na húrnaighthe do dhéanamh
agus a dheirbhsheachracha ionmhuine et a chlann mo chroidhe tugaidh aire go díthchiollach do na bréithribh is miann liom do labhairt ribh do láthair
an uair bhiaidh sibh ar úrnaighthibh is cóir díbh bhúr n-íntinn d'éadromúghadh agus do thógbháil suas chum dé do bhrígh go bhfuilid trí neithe is riachtanas dúinn do thuigsin tímchioll na n-úrnaighthe
cionnas as cóir dhúinn a ndéanamh cia hiad do héisdear annsna hurnaighthibh agus créad iad na neithe chuirios toirmiosg ortha
a' chéad uair as cóir do na hurnaighthibh bheith úmhal gan bheith uaibhreach do bhrígh go mbí cion mór aig dia ar urnaighthibh na ndaoine bhíos úmhal agus nách tarcaisníghios sé iad fé mar labhras an psailmchiallach humilium et mansuetorum semper tibi placuit deprecatio iud ix,16 et go n-abuir duine d'áirighthe a mbeatha na n-aithreach naomhtha gur bhaineadar bithiúinig de urnaighthe do dhéanamh ar an adhbhar an uair smuainios an bithiúnach ar an ndrochní do-rin sé agus go bhfaicionn sé an pionós ina chóir iarrann agus athchuingion sé trócaire lé sile na ndeór le doilghios agus lé combrúghadh croidhe do bhrígh go bhfuil a fhios aige go bhfuil sé féin cionntach
is mar sin budh chóir don duine aithrígheach úrnaightheach a lochtaíghe féin do thaisbéanadh agus do chraobhsgaoileadh do dhia uilechómhachtach ionnas go ccorródhadh agus go músglógh é chum trócaire agus truaghmhéile do thabhairt dó
agus fé mar bhíd na daoine bochta ann gach aonáit ró-úmhal ag iarraidh dhéarca ar na daoinibh saidhbhre sin mar is cóir do na peacachaibh coghnamh d'iarraidh ar dhia ina n-úrnaighthibh
is cóir do na húrnaighthibh bheith deisgréideach do bhrígh go n-iarraid mórán go neamhdheisgréideach agus dá bhrígh sin ní bhfuighid siad a n-athchuiníghe
amhuil mar do bhí dias mhac zebideus dár athchuinneadar air duine aco do shuighe ar a láimh dheis agus duine eile ar a láimh chlí
adubhairt leó nách raibh a fhios aco créad do bhí aco dá iarraidh
nó mar d'iarr pól corrúgha agus cealg na colla do dhíbirt uaidh féin agus gurb é freagra fuair sé sufficit tibi gratia mea ii cor xii,9 ní beag duit mo ghrása  nó má iarrann duine aonphinnin amháin ar a dhuine muintiorgha agus gur fithche ponnt bhéarfas an duine muinteardha dhó is cosmhuil nách faibh sé diúlta
mar an ccéadna má iarrann duine onóir saidhbhrios nó sláinte ar dhia dob fhéidir nách iad sin do-bhéaradh dia dhó ach ní budh mó agus dob fhearr faoi mar thig chum críche do bhuachaillíbh beaga annsa sgoil d'athchuingios go minic gan gabháil ortha agus fá dheóig go mbuailtior iad do bhrígh gurb é is fearra dhóibh
agus fé mar deir st
auguistin an uair d'iarrfa sibh na neithe do mholas agus d'fhógrus díbh ann sin biaidh an urnaighthe dlightheach agus do-bhéar-sa dhíbh bhúr n-athchuinge gidheadh an uair d'iarrfuídhe neithe tiomperálta nó aimsiortha le modh agus lé heagla ar choinghiol is cóir díbh a n-iarraidh
más sochar díbh a bhfágháil go ttiúbhraidh dia dhíbh iad agus más dochar díbh a bhfágháil go ccuinneóidh sé uaibh iad ar an adhbhar gurb ag an liaig bhíos fios créad an ní dhéanadh sochar nó dochar don othar agus nách ag an othar féin
as cóir mar an ccéadna na húrnuighthe bheith teasuíghe ar an adhbhar cómh maith agus do chuirios teasuígheacht na teine d'fhiachuibh ar an uisge éirghe suas annsa chrocán is mar sin thógbhas teasuígheacht an ghrádh' na húrnaighe suas chum dé uilechómhachtaicc agus comh maith agus dá ccurthaoi tine a' dóith túise gan mhoill éirghionn an deatach suas is mar sin éirghid na húrnaighthe déintear le teasuígheacht carthannachta suas chum dé nó mar imthíghios an tsoíd caithtior lé neart suas sin mar théid na húrnaighthe déantar le gol agus le caoi do láthair dé
ar an adhbhar na húrnaighthe do-ní duine gan é féin do thiomnúghadh lé díogras do dhia sunt quasi mugitus boum
níl ionnta acht mar do bhiadh géimreach bó ionnas nách déin gearán an bhéil tarbha don úrnaightheach má bhíonn an croidhe balbh nó 'na chodla
dá bhrígh sin an uair do bheighmíd do láthair dé is cóir dúinn bheith a' gol agus a' caoi ar son ár bpeacuíghe léar thuilleamair pianta ifrinn
as cóir do na húrnaighthibh bheith aireach ionnas go ttuigfeadh an duine iad agus go ttiúbhradh aire dhóibh faoi mar deir peaduir vigilate in orationibus ne anima cogitet praeter illud quod precatur i petr iv,7
bíg ionbhúr ndúiseacht annsna húrnaighthibh do chum nách smuainiodh bhúr n-íntinn ar aonní ach orra sin
farais sin bíodh bhúr ccroidhe glan sgiúrálta ó na peacuidhibh
ní thaitneócha mias bhídh lé rígh ná lé prionnsa dá fheabhas do bhiadh sí muna ccuirthí a soitheach ghlan í mar an ccéadna dá ttaithniodh ré dia na húrnaighthe thig ó chroidhe agus ó bhéal shalach
nó dá mbiadh fíon agad dar ndóith ní chuirfeá a ccornn tsalach é gan amharas budh chóir duit an corn do ghlana ní as taosga ná chuirfeá an fíon ann
mar sin cionnas chreidios tú go ttiúbhraidh dia a ghrása dod húrnaighthibh-si agus do chroidhe salach
ante orationem praepara animam tuam eccli xviii,23
ollaimh t'anam roimh na húrnaighthibh agus is ionann sin agus é ghlana
as cóir fós na húrnaighthe go cónatha bheith gan faillíth óir do-chítí go tteithid na bitheamhnaicc ó na daoinibh bhíos 'na ndúiseacht agus go ngoidid siad ón dream bhíos 'na ccodla
is mar sin theithionn an diabhal roimh na daoinibh bhíos 'na ndúiseacht annsna húrnaighthibh
vigilate et orate ne intretis in tentationem matth xxvi,41 déinig faire agus úrnaighthe chum gan tuitim a ttemptásion  is cóir dhíbh bheith a' guídhe go comhnaghthach agus gan iad do leigion a bhfaillíth go brách
oportet semper orare et non deficere luc xviii,1 ná léigidh sgiathlúireach na deaghuídhe a bhfaillíth an cian do bheithí a ttrioblóid agus a dtreabhluid an tsaoghail so  d'úrnaighthibh bíodh dúthchus is fuinniomh ad chroidhe is í an úmhlacht do stiúrfaig chuige sin sínn bíodh sgrúda agus cúram aguibh chum guídhe is dábhúr ccumhdach biaidh dúthracht is taramuin chríost
agus a dheirbhsheachracha ionmhuine atáid mórán neithe chuirios tuirmiusg ar na húrnaighthibh
an chéad ní gan iad do dhéanamh a n-aimsir oireamhnach
an dara ní buairt an diabhail
an treas ní toirmiosg an pheaca
an ceathramhadh ní fuath nó miosgais
an cúigmeadh ní neamhdhiadhacht mhalluighthe
an 6
ní neamhdhiadhacht don té bhíos ar úrnaighthibh
an chéad toirmiosg gan úrnaighthe do dhéanamh i n-aimsir oireamhnaigh fé mar diúltar déirc ar dhuine bhocht ar uairibh do bhrígh nách iarrann sé í a dtráth ná san aimsir budh chóir dó a hiarraidh
agus is í aimsior na ngrás an aimsir thaitneas lé dia chum an úrnaighthe d'éisteacht
an dara toirmiosg buairt an diabhail noch chuirios mórán do dhrochsmuainte annsna húrnaighthibh go ró-mhinic a ccás go ccuirid na smuainte salacha tora agus millseacht na n-úrnaighthe ar ccúlaibh ionnas gur cóir do gach aon na drochsmuainte salacha do dhíbirt óna chroidhe agus óna intinn agus é féin do chosaint ortha
an treas toirmiosg an peaca
an uair bhíos duine lán do pheacadhaibh agus a chloidheamh nochtuighthe aige ag iarraidh síothchána ar dhia agus íntinn aige aithfhille ar an bpeaca ní éistig dia réna athchuinidhe do bhrígh go bhfuil sé 'na thretúir ar a' ttaobh amuith do dhlighe dé
an ceathramhadh toirmeasg fuath nó miosguis
cum stabitis ad orandum dimittite si quid habetis adversus aliquem marc xi,25 an uair thiocfuíghe chum úrnaighthe maithig má tá fuath aguibh d'aonneach ar an adhbhar fé mar ná déin an leighios maith ar bith an feadh bhíos an cloidheamh sáite annsa chneadh is mar sin nách déinid na hurnaighthe maith don té agá mbíonn cloidheamh nó soíd na miosgaise anna chroidhe aige
maith don chomharsain do-ní olc duit agus fuaisgeóltar ód pheacadhaibh tu
an cúigmheadh toirmiosg neamhthruaghmhéil agus neamh-charthannacht go háirithe do na daoinibh bochta ar an adhbhar an té stopas a chluas do chum nách cluinfeadh sé gárrtha na mbocht biaidh sé a' gárrtha agus ní héistfuíghear é
qui obturat aurem suam ad clamorem pauperum ipse clamabit et non exaudietur prov xxi,13
an seiseadh toirmiosg beagchreidiomh an té bhíos ar úrnaighthibh an uair budh chóir dhó bheith gan aonamharas ina chreideamh
indignus est caelesti benedictione qui eam dubio quaerit assertu aug

an té bhíos amharaistioch iona aigne ní fiú é beannocht dé d'fhágháil ar an adhbhar nách comhairleóch sé féin a hiarra muna mbiadh a thoil féin chuige chum a tabhartha duit
dá bhrígh sin ní hiongantach dá mbeith náire oraibh ar son bhúr ndíomhaoinis agus bhur ndrochchreidimh ar an adhbhar gur mó is fonn lé dia do thabhairt dúinn ná is fonn linne d'iarraidh air
annois foillseód na daoine aigeárab fiú iad d'éisteacht annsa chúirt ainglíghe
agus as iad céad daoine héistear inte na boicht agus na daoine anacracha ar an adhbhar go n-éisdeann dia na daoine matha bochta agus nách tugthar éisteacht do na daoinibh uaibhreacha saidhbhir' a bhflaitheamhnas do bhrígh go bhfuil sé aco ar an saoghal so
an dara dream éistear i bhflathamhnas na daoine ceannsa
an dream mhaithios gach éagcóir gus olc dá ndéintear ortha óna ccroidhe agus óna n-anam
an treas dream an bhuíghion bhíos a' gol agus ag caoi ar an adhbhar go n-abair dia féin audivi orationem tuam et vidi lacrymam tuam iv reg
xx,5 isai xxxviii,5 do-chuala h'úrnaighthe agus do-chonnarc do dheóra ar an adhbhar an deóir gur guth é a ccluais dé agus mar deir an salmchiallach dáth rígh auribus percipe lacrymas meas psalm xxxviii,13 glac mo dheóra ad chluasaibh nó mar as éigion don mháthair an ní bhíos ag an mac dá iarraidh uirthe do thabhairt dó an uair do-chí sí a' gol é
an ceathramhadh dream na daoine déarcamhla do-bheirios arán do na bochtánaibh do réir a n-acfuinne
an uair sgreaduid na daoine so ar dhia éisdeann sé riú agus an uair ghlaodhaid air freagrann iad agus adéarfaidh sé atáim ann so do bhrígh gurab ionmhuin liom na daoine truaghmhéiliocha
an cúigmhadh dream na daoine bhíos glan ina ccroidhe ar an adhbhar do-ní dia ionad suighte dhó féin agus teampoll don sbiorad naomh do na croidhthibh glana sgiumartha
an seisiodh dream na daoine bhíos úmhal do bhrígh an té d'adhras agus d'onóras dia lé húmhalchroidhe go n-éisdeann sé é
an seachtmhadh dream na daoine agá mbíonn grádh aco do dhia ar an adhbhar an té ghrádhas dia seachnann sé gach aontslíghe chuirios fearg ar dhia agus dá bhrígh sin congbhann sé é féin ó na peacadhaibh agus mar sin éisdear é
do-chualabhuir annois a dheirbhsheathracha ionmhuine cionnas is cóir dhíbh úrnaighthe do dhéanamh agus créad iad na neithe chuirios toirmiosg ortha agus cia hiad do héisdear agus nách héisdear ionnta
agus chum go mbiaidh fuirm aithríghe agus úrnaighe aguibh d'oibrig dia mise chum beagán cómhuirle agus úrnaighthe do chur síos ann so
lóchán gaoithe an saoighl so a rath ná pós cómhrádh caoin gach naoimh ghil glac mar stór brónpháis chríost do chaoine is math an nós 's go mbia do chroidhe gan bhrígh gan phreab gan ghlór ' ó a thiaighearna mhórthrócairig agus a shlánaighthóir íosa críost chum moladh agus móronóir t'ainme ró-naomhtha agus tusa a mhuire a mháthair na ngrás a mhaighdean mhíorbhúilleach chum méadúghadh do ghraduim agus do ghlóire chum onóra m'aingil chuimhdeachta mhíthchíl naomhtha ghaibriel naomhtha raphael naomhtha agus mo phátrún naomhtha agus chum naomh agus bannaomh an domhuin agus chum na sbioraidi naomhtha atá a bhflathamhnas chum áirdchéim' a lúthgháire agus a nglóire mise an peacach ro-mhór ro-bhocht so atá ag adhradh agus ag úmhlúgh dhuit a thiaighearna dia agus lé hiomad óghmóis ag tabhairt buídheachuis neamhchoimsig duit ar son do thabharthaise agus do thíodhlaice go léir et go háirighthe ar son do charthannachta do-innstionna lé n-ar chuiris t'aonmhac féin anuas ó fhlathamhnas don ghleann so na ndeór chum sinne do shaora agus do shábháil a thighearna neaimhe agus talmhan moluim agus móruim h'ainm shíorghlórmhar ar son mórnaomhthacht do cholla daonna agus beartha do mhic mhíorbhúillig ar son a theagaisg agus a sheanmóra ar son a bháis agus a pháise ar son a aiséirghe agus a dhul ar neamh
do-bheirim óm chroidhe agus óm anam gach aon bhuígheachus is dual agus is féidir leam a thabhairt duit ar son mistéirí agus míorbhúillí do chuirp agus t'fhola ró-uaisle an sacrament naomhtha na haltóra lé n-a n-oiltior agus lé n-a nglantar agus lé n-a naomhthar sinn agus lé ndéintear ar n-anmanna páirteach leis na huile ghrásaibh agus beannaghthacht sbioradálta
doóm chroidhe agus óm íntinn buídheachas ro-mhór duit do bhrígh gurab é do thoil me d'ionladh agus do ghlana lé sacrament an bhaistídhe mise an lán duirrnn do chréafóig et do neamhní agus tar éis sin go ttugais me a n-aimsir oireamhnuig chum creidimh fhírinnigh agus nár leigis a bhfaillíth gan é mhéadúghadh ionnam go laothamhuil maille ré múine agus teagasg na heagluise naomhtha
do-bheirim mar an ccéadna buidheachas mór duit do bhrígh gur choithís me a mbiadh agus a n-éadach óm chliabhán go n-uige seo ag tabhairt gach uile ní dhamh chum mo chorpáin do chothúghadh
moluim agus móraim do naomhainm do bhrígh gur spárálais me léad ghrásaibh go dtí annois agus mé go mailíseach ag tuitim a mórán peacuídhe agus tusa go foighneach ag feitheamh ream nó go ndúiseóighthí mé maille réad ghrásaibh ó chodladh an pheaca agus go ttiocfainn tar ais óm dhíomhaoineas agus óm chursaíbh malluighthe
óir dá roinnfeá liom faoi mar do thuillios é is fada roimhe so do bhiadh m'anam caillte nó fós do shloigfioch poll daoigáin ifrinn mé am beathaig
ar son na ngrás et na ttiodhlaice so go léir iarruim agus athchuingim ort lé díogras mo chroidhe agus le húmhlacht m'anma m'intinn d'fhairsingiúdh go laethamhuil chum ní is mó do mholadh agus do bhuidheachas do thabhuirt duit ná thugas go n-uige so
ó a thiaighearna agus a athair naomhtha na ngrás ná fág me ar mo chumas féin acht cuir srian do naoimheagla am béal do ghnáth chum mé do chongbháil ar a' ttaobh astig do chompás t'úmhlaoidheachta ionnas nách biadh eagla aonní annsa tsaoghal so oruinn ní sa mhó ná cathúghadh do chur orrt-sa a n-aonchás ar bith agus chum na críche so bíodh do ghrádh naomhtha ceannsa neamhbhuabhartha dár saoradh ar na buaidhrimh agus ar an temptásion thiocfas orainn óir atá a fhios agad go bhfuilim sochlaoidhte soibhrisde uaim féin agus nách fuil acht neamhní am neart
a n-éagmuis so a athair mhórghrásaig athchuingim ort lé húmhlacht neamhchoimsioch h'aonmhic íosa críost go madh deónach leat mise do sheirbhíseach do choiméad ó gach aontsórd uabhair íntinne agus ó ghlóire dhíomhaoin ó mhearrgántacht agus ó neamhúmhlacht ó chealg agus ó mhailís
athchuingim mar an ccéadna a thiaighearna díbir uaim spirid na faillíthe agus na brocuigheachta spioraid na leisge agus na tromaoigheachta spioraid na miosgaise agus na mailíse spioraid an fhuatha agus an drochmheasda ionnas nách diomolfuinn aonchréatúir dod chréatúiríbh agus nách cuirfinn me féin roimh aonchréatúir eile acht beagmheas do bheith orm féin agus meas mór ar chách a athair naomhtha clúdaig me lé héadach pósda do mhic ghrádhaig lé súbháilcibh diadha na naomhcharthannachta do chum go ngrádhfuinn tú a thiaighearna ós cionn an uile ní leam chroidhe go léir leam neart agus leam anam go léir agus nách sgarfadh bás ná beatha saidhbhrios ná daidhbhrios sláinte ná easláinte ná aonní ar bith eile me réad ghrádh dílios go brách
athchuingim ort an dúil bhíos agam a neithibh soghluaisde an tsaoghail so do chur a leataoibh uaim ionnas gur duit féin go haonracánach bhéarfas m'anam taithnniomh
ó a thiaighearna atá lán do ghrásaibh tabhair dod tseirbhíseach féin croidhe úmhal combrúite agus tuigsin bhias i ccómhnuíghe cúramach tímpchioll smuainte neamhdha agus toil díograisioch go brách chum maithiosa dúil chalma cheannsa agus coiméad aireach do bheith agam ar mo chéadfa corpordha ionnas tríche sin nách rachadh aonpheaca asteach am anam
cuir srían láidir ar mo theangain ionnas nách tiocfadh aonchómhrádh borb ná mímhacánta as mo bhéal agus ná labheórfainn go holc ná go heasmuilteach ar aonneach go brách agus nách biainn cúramach timchioll lochtaoi chách agus drochghníomhartha daoine eile acht aire do thabhuirt go hiomlán chum mé féin do leasúghadh
athchuingim ort arís a thiaighearna ro-ghráidh an fad chuinneóthar mé annsa phríosún so mo chuirp a bheith mar chompórd agam an uair do bheinn sgurtha ó gach aonchúram saoghalta iodhbairt iomlán do dhéanamh díom féin chum do sheirbhíse agus aire go haonaránach do thabhairt dod theagasg naomhtha go madh deónathach leat a thiaighearna uaire uaigneacha mo bheatha do chaitheamh annsna hoibreachuibh milse so lé fíordhóchas críoch mhaith do chur ar dheire mo shaoghail
a shlánaightheóir an chine daonna iarruim agus athchuingim ort an tan sgarfas an t-anam ris an ccorpán mbocht so tar éis aithríghe fhírinneach do dhéanamh agus súbháilcídhe sacrament na heagluise naomhtha do ghlaca má d'áireamh a measg na n-anam naomhtha do shúil maille ré luadhacht do pháise agus do bháis go bhfaghainn dul a radharc na tríonnóide an tathar an mac 's a' sbiorad naomh dárb dóibh bheirid créatúiríghe neimhe agus talmhan mola agus móronóir ré saoghal na saoghal
amen
agus chum gur móide thuigfeach sibh brígh na n-úrnaighthe críochnuíghim leis na bréithribh seo lé húrnaighthibh múchtar fearg mhic dé lé húrnaighthibh fúigthear an t-anam gan bhéim lé húrnaighthibh múintior maithios gach béas is lé húrnaighthibh músgaltar aingil is naoimh
' ann sin do-rineadar acht párliament na húrnaighthe seo do rádh do gach aonmhnaoi aco gach aonmhaidion agus gach aontráth nóna réna mbeatha
d'órduígheadar mar an ccéadna a chur d'fhiachuibh ar a ccloinn an fhuirm chéanna úrnaighthe do rádh ar maidin agus um thráth nóna
oráid eiléan ní fhlatharta alias umhalchroidheach
do bhí bean eile aosda onóireach annsa phárliament dárbh ainm eiléan ní fhlatharta baintiaighearna dhúna deaghradhairc agus adubhairt nách raibh aontslíghe ná meadhón aco dob fhearr dóibh chum dul ar a n-aghaidh ann gach ní do chuirfidís riompa ná na dúbháilcíghe go léir agus go speisialta na peacuídhe marbhthacha do thréigion
an dara ní na súbháilcidhe do leanmhuin agus do ghnáthamh
ionnas go mbiadh a fhios aguibh a dheirbhsheathracha créad an díoghbháil do-ní na seacht bpeaca marbhthacha
uabhar saint drúis craos leisge fearg agus formad tar cheann go bhfuilim brúite aosda ar bheagán neairt labheórad díbh ortha agus cuirfiod i n-umhail díbh créad an dochur mór do-níd
agus ar ttús labheórad ar an uabhar
níl annsan uabhar a dheirbhsheathracha acht iomarca grádh' do bheith ag duine dho féin et dá mhóraoiacht agus is iomdha olc agus urchóid do-ní sé do dhuine ar an adhbhar go líonann an mórmheas so bhíos ag duine air féin do pheacadhaibh é agus go samhaltar ris an ndiabhal é dá chur féin ós cionn daoine eile
is as so thig sgrios agus peacúgha an chríostuídhe dá árdúghadh féin agus ag ísliúghadh cháich
an chéad uair líonann an t-uabhar a' páirtíghe do pheacadhaibh do bhrígh gurab é an t-uabhar rígh agus ceann urraid na bpeacuídhe agus na ndúbháilcidhe go léir
initium omnis peccati superbia qui tenebit eam adimplebitur maledictis eccli x 15 an t-uabhar tosach an uile pheaca agus an té ghlacas é líontar é do mhallaghthacht a ccás an uair ghlacann sé sealbh aonuair amháin a nduine gur deacuir a bhuain as faoi mar is deacair na caisleáin do shealbhaighid na righthe do bhuain díobh mar do bhíd dá ccosaint go tréan láidir ionnas gurab é ainm do-bheir dáth rígh air
fundament agus máthair an uile pheaca do bhrígh an duine uaibhreach go ttarcaisníonn sé dia mar sin go ttuitionn sé san uile pheaca a ccás go ttuitionn sé a ttrí súird peaca
do-ní sé éagcóir ar dhia ar féin agus ar a chomharsain
a' dara ní do-ní sé an duine cosmhuil ris an ndiabhal do bhrígh go measann sé gur feárr é féin ná aonduine eile
an treas ní milleann an t-uabhar anam an duine do bhrígh go ccuirionn roimhe tigh do thógbháil gan fundament na húmhlachta
qui altam facit domum suam quaerit ruinam prov xvii,16 an té thógbhas a thigh go hárd is leaga d'iarann sé
as amhla do-ní an diabhal re na peacachaibh mar do-ní an fhionnóg noch thógbhus cnó suas go hard an uair nách féidir lé í bhrise agus léigionn sí don chnó chéadna tuitim anuas ar charraig chum a briste
mar sin thógbhas an diabhal suas duine chum onóra agus gradaim an uair nách féidir leis é thrasguirt annsan úmhlacht ionnas an uair do thógbhas suas é go nglacann uabhar é agus go ttuitfeadh sé agus mar sin go ttarreónadh é go hifrionn
uis so go léir caillionn an t-anam an mhaithios go léir leis an uabhar ar an adhbhar má bhíonn grása breadhthacht eagna agus ciall ag an bpáirtíghe caillionn sé an t-iomlán díobh má bhíonn sé uaibhreach
mas áil leat gráinne do dheighilt ón lóchán cath suas iad araon agus tuitig an gráinne agus éireóig an lóchán suas ré gaoith
sin mar bhíd lucht an uabhair ag éirghe agus ag dul suas agus lucht na humhlachta agá n-íslioghadh féin
atá a fhios aguibh nách ar son a fheabhuis d'éirghios an lóchán ós cionn an ghráinne acht léna éadtromacht
mar sin ní léna feabhas éirghid lucht an uabhair suas ós cionn na ndaoine úmhla
do-chídhtí go ndéinid bataoi lobhtha agus piastuíghe beaga lonnra agus solas annsan oidhche
gidheadh annsa ló ní thaisbeánuid solas ar bith
sin mar bhíos lucht an uabhair ag déanamh soluis agus taisbeána agus taibhse móra a sgamoluibh an tsaoghail so
gidheadh lá an bhreitheamhnuis an uair thiocfas grian an chirt ag déanamh soluis agus lonra taisbeánuid na daoine uabhreacha iad féin 'na ndath féin
comh dubh re gual
bíodh a fhios aguibh mar an ccéadna go bhfuilid seacht cceinn ar an uabhar
glóire dhíomhaoin bladhmann annlán aintréan saobhchráifeacht ceanntréine iomarbhádh agus gur cóir iad d'fhéachuin agus do sheachnadh mar an bpláig
agus ainnis críochnód leis na bréithribh so le fuadar an uain ghil do crasadh sa ccrann buaidhfeam an uair so ar pheaca na cceann ruaigfeam tar cuantaibh athach na mbeann an t-uabhar do bhuailios na peacuig go teann  ann sin adubhairt a' spéicéir
onóra ruadh ní laocha go rabhadar na mná comhchoitean' ag iarraidh cead labhartha t'réas na baintiaighearnaoi sin agus an uair chonnarcas gurbh oireamhnach sin do thabhairt dóibh d'éirig seabhán na buaile go díreach deaghlabhartha
óráid chseabhán na buaile alias na féile
as cóir dhíbh a dheirbhsheathracha ar sise sibh féin do sheachnadh ar an saint ar an adhbhar gur peaca mór í bhíos go cómhnaightheach ag líona pholl agus phuaithisí le cómhchruinnioghadh lóchán a' tsaoghail so a ccás gurab iomdha anam do cailltear ag cruinnioghadh óir agus airgid agus gach aontsórd saidhbhris eile ionnas go samhaltar an duine sanntach re machtíre noch d'ithios feóil na ccaorach d'ólas a gcuid fola ghearras a ccroicionn stiallas a ccnámha agus fós ar uairibh bídh glór na gcaorach aige chum iad do mhealla
nó fé mar bhíos ainmhidhe ar a ttugthar talpa ansan oileán noch bhíos caoch agus soc aige is cosmhuil ré soc muice le n-a ttógbhann sé an taobh síos suas do na bántaibh agus do na garradhthibh
fuathionn sé an solas agus ní osglann a shúile go mbíonn ag fágháil bháis
mar sin bhíonn an duine sanntach nách bíonn do chúram lao ná oidhche air acht ag ionntógh na neithe talmhuíghe an faid bhíos 'na bheathaig gurab é adhbhar agus cúram bhíos air ag tabhairt aire do neithibh talmhuíghe agus do shaidhbhrios do chruinnioghadh agus mar sin caochann agus dallann ceó an tsaoghail so é
gidheadh a n-aimsir an bháis caithfigh sé a shúile d'osguilt más olc maith leis é agus teacht do láthair cheartbhreitheamhnuis dé chum na súile do dhún an t-olc go n-osgeóladh na pianta iad go síorrdhuídhe
ní bhfachtar sochar ná somhaoin ón muic nó go mbí sí tar éis bháis
gidheadh ann sin do-gheibhid na búistéirídhe a cuid feóla do-gheibhid na saidléirídhe a cuid leathair agus na gréasaighthe na guairídhe
is mar sin don duine shanntach
ní bhfaghthar aonní uaig go mbíonn tar éis bháis
ann sin do-gheibh an talamh an conblach
do-gheibh a oighrídhe a chuid don tsaoghal agus do-gheibhid na diabhail an t-anam
och
a dhaoine bochta an tsaogail bhíos ag cruinnioghadh an óir 's an éaduicc is eagal díbh a n-am an éaga gur budh trom an t-ualach é aguibh
is measa dhíbh mar táid na sgéala ní cuirfior bonn libh sa chré de biaidh sé dá roinn tar bhúr n-éise sibh-se dá íoc is budh daor libh  óráid mheidhbh mheasardha ann so
ann sin do labhuir meadhbh mheasardha agus adubhairt gur marbhthach an peaca an craos ar an adhbhar ar sise nách fuil ann acht slogadóir nách bíonn sásda le miosúr ná le riaghlachuibh na nádúra
agus atáid chúig ghéaga phréamhas as
an sgiolamar drochmhúine siolloideacht iomad briathra mallinntleacht agus mar sin pheacaidheas an duine ar chúig mhodh leis an bpeaca so
an chéad mhodh gan fanamhain le ham bídh do chathamh vae tibi terra cuius rex est puer et cuius principes mane comedunt eccles x,16 as truagh an tír agá mbíonn leanbh mar rígh et agá mbí a phrionnsuíghe ag ithe ar maidin go minic
as é an corp an leanbh so et as é an rígh an toil shaor bhíos ag stiúradh an anma agus as iad na prionsaidhe na céadfa corpordha
an uair is maith lé duine caisleán do ghabháil brosdaighionn sé chum doruis an chaisleáin dá shealbhúghadh
as í an sgórnach an dorus 'na ttéid an craos agus armáil an diabhuil asteach agus an té agá mbíonn dorus an chaisleáin is urasa do an caisleán do bheith aige
dá bhrígh sin is ar gheata an bhéil agus na sgórnuíghe is cóir an ghárda is mó do chur ar an adhbhar muna ccurthar srian ris an gcraos a' chéad uair ní bhfuil acht díomhaoineas cur a n-aghaidh na ndubháilcídhe eile
an té bheirios ar bhéal ar chapall stiúrann sé é mar is maith leis
sin mar stiúrann an diabhal an craosach
cuirmíd srianta a mbéal na ccapull chum iad do bheith a n-oireamhuin dúinn
cuirmís mar an ccéadna srian lé craos agus lé hanmhianna na colla
an dara ní bheith tugtha do mhíllseánuibh bíg agus dígh an uair budh chóra dúinn bheith sásda lé aonbhía do bhiadh ionite
palatum tuum excitent non sapores
d'ocras is cóir do bhéal do chorrúgha agus ní do bhlas
dá mbiadh sathach ag duine ina loitfídhe fíon ann ní dá dheóin do chuirfiodh sé an fíon an athuair ann
is sathach don tsórd sin bolg an duine ar an adhbhar loitear gach a ccurthar ann go mímheasardha
agus ionnas mar bheathaighios duine go macnuiseach asal agus 'na dhiaig leagann an t-asal annsa phlúid é sin mar do-ní an corp beathaighthior go miangusach macnuiseach leagann sé an t-anam a bplúid an pheaca
qui delicate a pueritia nutrit servum suum inveniet eum postea contumacem prov xxiv,21
an té bheathuíghios a sheirbhíseach go seasguir ón aois óig do-gheabha 'na dhiaig sin é go strampálta dá chur a ccéill do go bhfa an corp doriaghalta ag cur a n-aghaidh na spioraide go cónathach
an treas modh ar a dtuitionn duine san bpeaca so le mórán bíg agus dígh do chathamh
gan amharas is í an fhearthuinn thuitios anúas go mín ceannsa is fearr et an chlaguirneach thig d'urchar loitionn sí na guirt agus na garruighthe
mar an gcéadna an bia chaithios duine go measardha is é is fearra don chorp
níl dá mhéid aoileach curthar ar a' ttalamh nách móide an fhiaile agus na piastaidhe fhásas ann é
mar sin an cholann níl dá fheabhas beathuíghthear í nách móide do chorruighthibh agus d'ainmhiannaibh d'fhásas innte
is móide loitior an fíon mórán pluid do chur ar na fíonúiribh
mar sin an té d'ithios mórán is é is túsga bhíos ag éag
is mór do dhaoinibh marbhthar lé hiomarca ólacháin agus taraingios mímheasardhacht bíg mórán aicídíghe agus éagcruais ortha agus cailltior an chuid is mó do na daoinibh lé hiomad póitireacht do réir mar adeir an file laidne helluo cur epulis tumefactum abdomen adoras quod putredo brevi faetor et horror erit
cur tanto pascis studio deforme cadaver
non plures gladio quam cecidere gula
as é a chiall sin an mhéadal sin atá agad dá teanna agus dá líona go mbia sí comh brian lé conblach agus mar an ccéadna nách lía duine do marbhthar lé claoidheamh ná lé craos
an ceathramhadh modh lea ttuitionn an duine annsa pheaca bheith ro-chúramach tímpchioll cócuireacht agus bíg d'ollmhúghadh don chorp ar son nách fuil annsa chorp d'oileamhuin acht féasda d'ollmhúghadh do na péisdibh
mar sin an té bhíos ró-chúramach ag tabhuirt oileamhna dá chorp as é is eascara bhíos aige dá dhéanamh ramhar
an cúigmhadh modh biadh chathamh lé geanachas agus lé cíocras
noli esse avidus in omni epulatione nec te effundas super omnem escam eccli xxxvii 32
ná bí cíocrach ar aonfhéasda agus ná tabhair tú féin ar aonbhia ar an adhbhar nách fuil ach beithígheach brúideamhuil annsa tí dá mbíonn a chorp 'na mháighistir air
éistig annois ris an bhfile is mairg don bhuídhin do stríocas d'aingis na n-olc measardhacht chaoin bhúr cclí-se leanadh an deoch atharrach bíg 'sé mhínios galar na mbocht 's lé salachar craois ná dínig brocach an corp
 óráid róis ní gheanmnuíghe
is mór a' peaca an drúis ar sí agus ní bhfuil ann acht teine bhíos ar dearglasa agus ní hé dia aduighios an teine sin acht an diabhal
agus fé mar do-ní an gobha an uair nách fiadann sé an t-iarann do shásúghadh do réir a thoile cathann sé annsa teine é agus bíonn sé a' séide na mbolg nó go mbíonn an t-iarann teith agus ann sin ceartaighionn sé é mar is toil leis féin sin mar bhíos an diabhal
an uair nách fiadann sé duine tharrang chum peaca ar aonmhodh lasann agus dóighean sé é lé teine na drúise chum go cclaonadh sé chum an pheaca
agus a dheirbhsheathracha atáid mórán brainsidhe agus géag ar an bpeaca so
duille inntleacht neamhmhothúghadh buairt aigine tuaisceart fuath do dhia grádh do dhuine féin grádh don tsaoghal uathbhás roimh an mbás agus roimh bhreitheamhnas dé agus mídhóchas na glóire siorruídhe
ag so an armáil bhíos ag an ndiabhal chum an anma do thrasguirt
samhaltar é ré crocán ar an adhbhar dá ghile bhíos an crocán má curthar ar an tteine é bia sé dubh
mar sin dúbhann sé an t-anam bhíos ag tuitim go minic annsa pheaca so na drúise
farrais sin an crocán bhíos ag fiucha muna mbiaidh ann acht aonghráinne amháin póinire tógbhann an fiucha a n-uachtar é agus taisbéanann é
mar sin bhíd na daoine drúiseamhla ní féidir leó iad féin do chosg ná do stopa ó bhréithribh barbartha do theacht as a mbéal nó ó bheith ag gabháil abhrán mímhacánta nó ag póga mórán aguinne na mná nuch do-ní íomháighthe dínn féin ag ceartú et ag córughadh an oiread sin éaduicc oruinn féin chum go ttabharthuídhe aire dhúinn
ní daigheann fós bladar ná milisbriathra ó mhórán aguinne an uair bhímíd a ccómhluadar na bhfear ionnas cómh maith agus mar imthíghios an tine amach a fuinneógaibh an tíghe bhíos ar dearglasa sin mar sgeinnios lasracha tintidhe na drúise as béal na ndaoine bhíos tugtha dhon pheaca so ionnas nách maith bheith a ccómhluadar mhórán do na mnáibh má admhuid an fhírinne ar an adhbhar mar dóightior an féidliocán bhíos ag eitiollaicc tímpchioll na teine agus na coinnle sin mar dóightior an duine drúiseamhuil láimh ré mnaoi nó fé mar is docair an teine do theasargon ar an spungc nó ar an asgart mar sin chuirios an diabhal teine na drúise an n-aonmhnaoi amháin bhíos órnáideach a n-éadach agus tugtha dho ghníomharthuibh na colla chum na coda eile do lasa leis an tteine chéadna
bíodh a fhios aguibh nách fuil san drúis acht puathais an diabhail chum na bpeacach do shloga innte ceann ré fánaidh nó líon chum a ngobhtha ann nó dúbhán báighte chum iad do mhealla nó nimh chum iad do mhille nó cloidheamh chum na bpeacach do mharbhadh
níl fós a n-anntoil na drúise acht líon an diabhuil nó mar bhaighte do cuirfídhe i ttrap chum loch do mharbhadh nó mar do bhiadh gliú do cuirfídhe ar chrann chum éan do ghabháil nó mar do bhiadh dubhán foilighthe faoi bhaighte
quod quomodo capiuntur pisces hamo et aves laqueo sic capiuntur homines in tempore malo eccles ix,12 fé mar gabhthar iasg lé dubhán nó éan lé líon mar sin gabhthar na daoine a ndrochaimsir
na drúiseamhlacht
agus chum nách biainn ag labhuirt ní sa mhó ar an ulphéist bhrúideamhuil so bíodh a fhios aguibh nách fuil ann acht nimh measguithe trí bhia noch thig asteach go milis agus ghearras faoi dheire mar do-ní athair nímhe
níl fós acht pláig ann chum léirsgris do thabhairt ar an ccine daona do réir mar do-chímaoid ar an aicíd uathfásaicc úrghránna úd
an bholgach fhranngcach
miserabile scortatorum flagellum
sgiúirse namhdach chum pionóis do lucht na drúise
dá bhríogh sin a dheirbhsheathracha diúltighmaois don pheaca ghráineamhuil úd na drúise agus éistiom ris na bréithribh so am dhiaig is brúideamhuil barbartha an galar so léaghmuir shúas is drúiseamhuil damanta cheanglas céada a nguais is iomadamhuil mallathacht tharraingios sé agus buairt och
míchlú allamhuir an pheaca so cáomhain uainn
' óráid ghobnuit an fhuadair ann so
ann sin d'éirig gobnuit fhuadrach agus adúbhairt gur mhór marbhthach an peaca an leisge mar an ccéadna ar an adhbhar nách fuil innte acht neamhfhonn bhíos ar an bpeacach chum neithe sbioraidálta agus leas a anma d'oibrioghadh
samhaltar an duine leisgeamhuil nó lorgánta le caisleán ar a mbí mórán tiaighearnaoi air noch aigeá ccaillionn an té bhíonn leasg faillítheach a chuid don chaisleán go hiomlán ag duine eile dá sgiuba uaidh
mar sin má bhíonn spioraid fhaillítheach ag duine biaidh an chollann ag greamúgh innte neithe éigin 'na cuinnibh go laethamhuil
manus fortium dominabitur quae autem remissa est tributis serviet prov xii,24 is í lámh na ttréan bhuailfios gidheadh an lámh fhaillítheach caithfidh sí suídhe fó chíos
bíonn mar an ccéadna toil an lorgánaig foileamhnach
is toil leis agus ní toil leis
is áill leis an deaghobair sin do dhéanamh agus ní háill leis mar deir an file quod volo non possum quod possum nolo peractum tota pigri vita est nil nisi nolo volo
agus fé mar fhásas drisleacha feóthanáin agus fiailte annsa talamh bhíos 'na chomhnuídhe agus ina fhásach a bhfad nách tig toradh ar bith air nó go nglantar agus go n-oibrighthear é agus go ccurthar síol maith ann sin mar do bhíos an duine leasg nó lorgánta
fásann fiaile uilc agus urchóide agus dubháilce ann an uair nách bíonn sé ag tabhairt aire d'oibreachaibh na subháilce agus na soghníomhartha
haec est maledictio adam ut in agro corporis et cordis nostri nociva at inutilia gratuito et passim proveniant utilia vero et necessaria cum labore
as é mallúgh ádhaimh fó deara go bhfásaid na neithe díoghbhálacha neamhshochracha uatha féin a ttalamh ár ccuirp agus ár ccroidhe agus gur le dúadh et le saothar d'fhásaid na neithe sochracha is riachtanas dúinn
per agrum pigri hominis transivi et per vineam stulti et ecce totum plenum urticae et operuerunt superficiem eius spinae prov xxiv 30-1
do ghabhas trí ghort an duine leisg lorgánta agus trí fhíonúir an amadáin agus féach go raibh an t-iomlán lán do neanntóig gur fhoiligheadar na drisleacha an taobh suas de
do-chímaoid an t-uisge ná corruíghionn agus nách bíonn rith aige go loghann sé
et capiunt vitium ni moveantur aquae
do-chímaoid an t-iarann féin muna ccaitior é et úsáid do dhéanamh de go bhfásann meirg agus mísgéimh air
mar sin d'íntinn agus d'anam an lorgánaig fásann meirg agus míghreann mímhéinne agus míghníomhartha ann
bíonn an duine leasg faillítheach tímpchioll gnótha duine eile féin mar do bhíonn tímpchioll a ghnótha féin
sicut acetum dentibus et fumus oculis sic piger his qui miserunt eum prov x,26
mar thaisbeánas an uinéigre é féin do na fiaclaibh nó deatach do na súilibh sin mar do-ní an duine leasg leis na daoinibh chuirios cúram air
agus bíonn sé comh meata agus comh eaglach sin go n-abuir sé go mbíonn leóghan roimhe annsa tslíghe agus go marbhthaoi é ar lár na sráide
bíonn sé 'na chodla an uair budh chóir do bheith 'na dhúiseacht agus ní háill leis bheith ag treabhadh lé héigionn fuachta a ccás go mbíonn sé ag iarra déarca annsa tsamhra agus nách faghaibh sé í
agus dá réir sin déineamaoid ar ndíthchioll gan bheith díomhaoin drochghnóthach an seal beag bhiam ar an saoghal so agus déinmaoíd branar samhra ar na súbháilcibh go díthchiollach dúthrachtach ionnas go mbiaidh fóghmhar fairsing againn agus lón líonmhar a ccóir na tíre thall
teagasg gan cheisniomh do-bheirim don dream mhnámhuil seachnuig meisge agus beiriotuis chlann náireach más áil libh seilbh ghlan d'fheicsin i mbrodh n airdmhic gearraguig leisge agus meirg na lorgántacht  óráid alsún cheannsa sonn
ann sin adubhairt alsún cheannsa go labhaireódh sí féin ar an bhfeirg níl ansa bhfeirg ar sí acht trioblóid nó buairt mhírésúnta na híntinne agus is iomdha olc do-ní sí do dhuine ar an adhbhar go ccaochann sí é
agus bíonn fearg ar na daoinibh ghlacann fearg go hobann agus lasa suas d'urchar níos an fhearg so agus craobhsgaoilid siad an uile ní bhíos 'na ccroidhe an uair ghlacaid siad an sórd feirge so
agus fé mar adeir horatius secretumque teges qui es vino tortus et ira ep 1,18,38 canann meisge et fearg fíor
agus cómh maith agus nách taisbeánann an íoghmhá í féin annsan uisge an uair bhíonn sé salach nó buabhartha nó an uair bhíos an tsúil trioblóideach nó tinn ní dir lé aonní d'fhaicsin go glinn mar sin an duine feargach ní bhíonn a fhios aige cia hé féin ná créad é dia agus is lé duine buile budh chóir é do shamhlughadh
bíonn an fhearg caoch ionnas nách leigion sí do dhuine na neithe bhíos ro-sholus d'fhaicsin dallann sí é cómh mór sin
agus as amhlaidh do-ní an diabhal faoi mar do-ní an t-iasgaire do shailíghios an t-uisge chum nách faicfeadh an t-iasg an líon agus go rachadh sé ann asteach
mar sin chuirios an diabhal sgamal ar dhuine chum go ttuitfeadh sé annsa pheaca gan fhios do féin
tribulabo homines et ambulabunt ut caeci soph i,17
cuirfiod buairt ar na daoinibh agus siubhlaid siad mar dhallaibh  samhlaighthior an diabhal ris an bhfiach ndubh noch an uair thig sé chum conbluig rithionn gan stad chum a shúl do bhuaint as
mar sin do-ní an diabhal
bainionn sé radharc an résúin agus solas na céille don té bhíos claon chum feirge
samhlaoithior an fhearg fós lé tóirthnig do-ní glór mór do thaipigion nó ré hascartach nó lé púdar gunnaoi do-ní fuaim mhór ó bheagán teine d'fhágháil
fágbhann an fhearg duine folamh ó gach aonmhaithios chorpordha agus sbioradálta
qui impatiens est damnum sustinebit prov ix,19 an té bhíos neamhfhoighidneach fuileónuig sé díoghbháil  bíodh a fhios agad nách bíonn an duine bhíos a bhfeirg acht mar do bhiadh an té dá ndóighthear a thig noch bhíos saidhbhir ar maidin agus chum na hoidhche nách bí aonní aige do bhrígh go sgiubann an tine an t-iomlán lé
mar sin an té bhíos lasánta feargach caillionn sé a mhaithios sbioradálta lé splannc aonfhocuil amháin an uair thuitionn sé a bhfeirg nó a bhfuath ar an adhbhar nách fuil annsa bhfeirg acht mar do bhiadh crocán do chuirfeadh amach a mbiadh ann lé hiomad fiuchta an uair bhíos teine mhór fé
cor stultorum ebulit stultitiam quia quiquid sentit corde praefert ore croidhe an amadáin fiuchann sé amach amadántacht do bhrígh an ní bhíos 'na ccroidhthibh go ttaisbeánuid léna mbéal
músglann an fhearg gach aonolc do bhrígh gurab í is geata chum gach aonurchóide agus an uair bhíos an geata so dúnta bíonn síothcháin ag na súbháilcibh ar a' ttaoibh astig
gidheadh an uair osgaltar an geata so gluaision amach imreas agus bruighion agus ceannarruic
an mhuinntior bhíos teasuíghe 'na ccoimpléas as iad ghlacas fearg go hobann do bhrígh go ttig a ccuid fola tímpchioll a ccroidhe
agus is mór an máighistir an diabhal ar an té bhíos feargach ar an adhbhar go ngríosann an fhearg é chum gach aondíoghaltuis agus díbhfeirge do chómharluíghios an diabhal dó
ní spárálann sé a mhac ná a inghion ná a sheirbhíseach ná fós a bhean do theilgion annsa teine nó annsa línn bháidhte lé fórsa feirge a ccás go madh usa dhuit teangbháil ar shomh mhac tíre do bhiadh tar éis a cuaine do chailleamhuin ná ar dhuine dá mbíonn ruacánach feirge air
as amhla bhíos an feargach mar bhíos athair neimhe ag teilgion tine as a béal agus ag mille gach ní bhíos láimh ré nó mar bhíos splanngcacha sgeinnios ó iarrann bhíos ar dearglasa nó mar bhíos crann droighin noch chuirios dealg annsa té bhainios ris
dá réir sin seachnamaois an fhearg agus cómhluadar na ndaoine sparruinneach agus éistig ris an bhfile sílim gur maithios don aicme bhíos mín a méinn go mínid fearrthuinn is baguirt na ndaoine ttréan cuímhnig an sparruinn do leaga lé caoineas béas díbir an fhearg is lasair an díoghaltuis tréig
 óráid bhríghid charthannach
ann sin do labhuir bríd charrthannach agus adubhairt sí gur mhilteach an peacadh an formad nó an tnúthán
agus níl ann ar sisi acht doilgheas tré rachmas duine eile agus dá réir sin is pláig anma é thug an diabhal ar feadh an domhain
ní bhfuil annsa bhformadach acht olc lán do nimh do bhrígh go mbíonn nimh a ccroidhe an fhormaduig
agus is amhla' do bhíonn sé mar bhíos athair neimhe iontuigheas an uile ní ghlacann sí chum bheith 'na nimh
agus faoi mar deir st
agustine quod cum per omne vitium antiqui hostis venenum humano cordi infunditur in zelo invidiae tota viscera sua serpens contulit
ar son go ccurthar nimh a ccroidhe an duine leis gach aonolc tig ón seanascara tar éis sin is le cuiniotas an tnútháin chrothas an athair neimhe a cliabh go léir  leigheann lúthgháir an formadach agus doirtionn sé solus 'na dheaghníomhartha
as amhla' bhíonn sé mar a' cceann cait ar an adhbhar fé mar ná fuilnngionn an ceann cait an solus ní fhuilingionn an tnúthach solas ná radharc dea-ghníomhartha ná deaghcháile a chomharsan
mens invidi cum de alieno bono affigitur quasi de radio solis obscuratur ita corrupta est ut fetentia ei redoleant et redolentia feteant etc 
inntinn an tnúthánaig mar déantaoi dorcha lé gai gréine bí cathughadh orthi a ttaoibh maithis duine eile bíonn sí comh canncrach sin go bhfaghan sí blath suairc ar neithibh bréana agus blath bréan ar neithibh suairce do-gheibh sí blas milis ar neithibh searbha agus blas searbh ar neithibh milse  as truadh na daoine adeir go mbíonn an ní maith go holc agus an drochní go math ag déanamh soluis don dorchadas agus dorchadas don tsolas ionnas gur ró-mhaith oireas an véarsa sa dhóibh invidus alterius macrescit rebus opimis hor ep  1,2 57 an duine tnúthach téid sé a mboichte agus a ttruadhacht ó shaidhbhrios a chomharsan d'fhaicsin
níl annsa bhformadach acht mar do bhiadh piastuidhe beaga geintear a n-éadach dá ttugthar leóghain ortha noch ghearrann agus loitionn an ní as a ngintear iad
putredo ossium invidia prov xiv 30
logha na ccnámh an tnúthach  bíonn an fear so ag éag a ttaoibh sláinte dhuine eile agus as mór an amadántacht don té bhíos ag iarraidh a chneadh féin do leighios lé cneadhaibh dhuine eile ag iarraidh sóláis agus suaimhnis a ndólás agus a mbuaireadh dhuine eile
ar an adhbhar sin diúl don ghalar ghránna úd
an tnúthán agus brásálmaoid an charthann grádh dé agus na comharsan
fágbhuim beannocht ó fhlathas na n-úrghrásda ar mhnáibh noch fhanas go carrthannach ciúin cráibhtheach dáiltior mallacht do phearsanaibh cúlráidhteach' 's as cráidhte an damaint do ghreadas na tnúthánaig
an formad seachain ná tabhair dho grádh caomhna bí fostach lé fearuibh na taisge do dháil dé dhuit ná coigil an malartach cealgach bláthbhréagach 's budh solas do rachmas i bhflathasbrog lá an tsléibhe  ann sin do-rineadar acht párliament inar órduígheadar gach aon do-gheabhthaoi cionntach go puiblíghe a n-aonpheaca do na peacadhaibh marbhthacha a chur a bpríosún go ceann seacht seachtmhuine agus gan d'oileamhuin do thabhairt do ar feadh na haimsire sin acht arán agus uisge aonuair amháin annsna cheithre huaire fithchiod agus a chur d'fhiachuibh air teacht gach aondomhnach ar feadh na seacht seachtmhuine sin do láthair an chómhthionóil phuiblíghe ag an aifrionn agus é féin do admháil cionntach annsa pheaca sin agus maithfeachas d'iarraidh ar dhia do chionn feirge do chur air agus párdún d'iarraidh ar an bpobal a ttaoibh drochshómpla do thabhairt dóibh
agus mar sin do chríochnuígheadar an párliament an lá sin agus fuaradar órdúghadh bheith ar n-a mháireach ag an ccúirt ccéadna
óráid bharbara cheartbhriathrach
do thosnuígheadar ar n-a mháireach agus as í bean do labhuir an lá san barbara cheartbhriathrach agus adúbhairt go raibh mórán peacuidhe eile ann budh chóir dóibh do sheachnadh
agus an chéad uair an bhladuireacht ar an adhbhar nách fuil ann ach mil lán do nimh agus nimh lán do mhil
níl ní ar bith is suairce le daoinibh do chlos ná a ngníomhartha féin go bladhmannach tar cheann ná bíonn a mbréithribh an bhladaire acht cealg agus mealltóireacht lé n-a mbuailtior táirne a súilibh an té ar a labharthar
samhlaighthior an bladaire lé hainmhídhe darab ainm camaelion noch ghlacus air féin gach aontsórd datha bhíos ar an áit iona mbíonn sé
mar sin do-ní an bladuire léna chómhráidhtibh fallsa meallta ganguideach' líon do leatha fé chosaibh a chómharsan
agus fé mar atá trí cáile annsa mil
milseacht soillseacht agus sleaimhne mar sin bhíos an bladuire milis solas sleamhain
cosmhaltar é fós lé madra bhíos a' lí fola agus nách gearrfadh nó lé hainmhidhe dá mbíonn trí ranna fiacal aige a measg na n-ainmhithe go léir as é so as mó do-ní díoghbháil ar an adhbhar go mbíonn sé a measg na n-ainmhithe 'na thíoránach et a measg na n-ainmhighthe ceansa 'na bhladuire
samhaltar teanga an bhladaire lé gabhar ar a mbíonn fiabhras do ghnáth agus nách fuil ní ar bith lé n-a tteangbhann sé ná 'na ccuimlionn sé a theanga ná críonann agus ná feóchann sé
níl ní ar bith is túisge mhillios intinn an duine ná bladar
bí ar do choimeád ar chat noch líghios an chéad uair
'na dhiaig sin chognann
as iomdha olc do-ní an peacadh so
millionn sé an té do chreimionn sé
an té ná bíonn do láthair taisbeánann sé é féin fuathmhar
agus do-bheir sé sgrios agus ceannarba air féin
níl acht aicíd chancrach ann bhíos ag snábhán roimpe ann gach aonáit
duine liobrálta bheir sé ar an nduine bheirios a chuid go rabuirneach mírésúnta agus duine spárálta ar dhuine shanntach cúirtéirí ar na daoinibh drúiseamhla daoine deaghlabhartha ar phraitéiribh daoine socra ar na daoinibh bhíos leisgeamhuil lorgánta
níl fós annsa bhladuire acht eascara blainndéiseach agá mbíonn mil iona bhéal agus cealg iona chroidhe
ní háill liom a mhuinntiorras mar deir an file laidne qui mel in ore gerit sed retro pungere quaerit eius amicitiam nolo mihi sociam
trí neithe dhíbreas an bhladuireacht ó dhuine
díbirthior í le coinnsias maith le héisdeacht mhall et re umhlacht ar an adhbhar an uair bhíos duine dá mhola rithionn sé chum a choinnsiais do bhrígh go mbíonn eagla air go ndeárna sé míghníomh ar cheann ná deárnuig agus as comhartha deaghdhuine sin
díbirthear an bhladuireacht mar an ccéadna lé héisdeacht mhall
an uair bhíos deithneas ar dhuine ag dul dá dhúithe is cóir do cluas bhoghar do bheith aige ag imtheacht tar cheól marbhthach na murrúghach
sirenes nó mermaids
díbirthear lé húmlacht í
an té bhíos úmhal ní hait leis bheith dá mhola agus mar adeir s
augustin magis opto a quolibet reprehendi quam ab adulatore laudari
dob fhearr liom aonduine do bheith dom dhimola ná bladuire do bheith dom mhola
a dheirbhsheathracha atáid mórán aguinne do na mnáibh ionar mbladuiríbh milisbhriathracha ag tarrang na bhfear chum uilc agus urchóide et ní hamhla' is cóir dúinn bheith as so suas acht an bladar agus an bhlaindéis chealgach úd do sheachnadh agus bheith díreach fírinneach ionar ccroidhe ionar ngníomharthaibh agus ionar ccaintibh ar an adhbhar as míchríostamhuil an ní bheith ag mola an pháirtídhe as a chómhair agus bheith dá ghearra don taobh shiar
ní mholuim an bladar do labhairt mar cháil d'aonneach is cosmhuil nách taithnionn lé hathair na bhfáig naomhtha go follas do phearsain a mhealla lé bláithbhréithribh 's a bhfolach a ghearra 's a theasdus do lánraoba
óráid ursala umhalinntinn
ann sin d'éirig ursala umhalinntinn agus adubhairt go laibheóradh sí féin ar an anndúil bhíos ag daoinibh a ngradam nó a móronóir an tsaoghail so
a dhearbhsheathracha ar sise is ró-dhainséarach an staid iona mbíonn an té bhíos annsan onóir ar an adhbhar fé mar is dá aimhdheóin d'fhágbhas an madra an cnámh ar a mbíonn feóil ar son go mbeith an fheóil teasuíghe agus go ndóithfiodh sí é nó tar cheann go mbeith an madra lán roimhe sin sin mar bhíos lucht na honóra nó an ghraduim mhóir is ró-dhocair leó sgaradh ré tar cheann go bhfuilingid siad mórán trioblóide cr agus dainnséir
usquequo parvuli diligitis infantiam et stulti ea quae sibi sunt noxia cupient prov i,22 a naoidhean an fad ghrádhfeadh sibh an leanabaoiacht agus amadáin an fad d'iarrfaidh na neithe ghoirtígheas iad  an uair théid buachail ag ar muin capuill bíonn sé eaglach an chéad uair
téid sé a ndánacht a ndiaig a chéile ar an marcuídheacht
is docair a fhágháil uaidh túirlint
sin mar bhíos an té thig chum graduim ní féidir é sgaramhuin ris nó go bhfaghann sé bás obann
as fada bhíonn an crann a' fás agus fá dheire leagann fórsa gaoithe go talamh as a phréamhaibh é
mar sin thuitios an té bhíos a mórghradam
paulatim ascendisti sed non paulatim decendes sed tamquam julgur greg

a ndiaigh a chéile d'éirghis suas gidheadh tuitfe tú mar splanngc tóirrnídhe
tolluntur in altum quo lapsu graviore ruant
níl dá aoirde éirghid siad nách truimide an tuairt agus an bharrathuisle gheibhid siad  an uair éirghios duine suas chum onóra líontar d'uabhar agus d'iomarca é
measann sé gur fearr é féin ná cách do bhrígh go bhfuil ina uachtarán
tarcaisníonn sé na daoine muinntiordha do bhíodh aige roimhe sin
cailleann sé a aithne agus a urlabhra a radharc agus a éisdeacht ar an adhbhar ní leigeann sé air go n-aithneódh sé na daoine bochta muinntiordha
ní labhrann riú
ní fhaicionn annsa tslíghe iad
agus ní mó d'éisdeann sé réna ngearán ná réna n-iarratas
bíonn sé go bladhmannach ag labhairt ar neithibh árda
ní maith leis aonduine do bheith ós a chionn agus do-ní a dhíthchioll bheith ós cionn gach aonduine
bíonn trioblóideach
do-ní na daoine tharcaisnioghadh bhíos fé mar bhíonn sé uaibhreach umarcach
samhluighthior an peaca so lé sórd dragúin
ainmhídhe bhíos ar dearglasa lé tart ionnas ná sásann uisge í a ccás gurab éigion a béal d'osguilt chum na gaoithe agus an teasaigheacht bhíos uirthe do cheannsúghadh leis a' bhfuaraoiacht
sin mar bhíos na daoine ghlacas annlán agus aindréim chum cathréim an tsaoghail seo
ní féidir iad do shásúghadh ionnas dá mhéid bhíos aco do lóchán an tsaoghail so gur móide a n-íota agus a n-airc chum tuille d'fhagháil é mar adeir an file quo plus sunt potae plus sitiuntur aquae ov f 1,216
gidheadh tugaidís aire don ní adeir béal na fírinne ár slánaighthóir qui se exaltat humiliabitur et qui se humiliat exaltabitur luc
xiv,11 xviii,14 an té árduighios é féin íslighean dia é agus an té íslighios é féin árduighionn dia é
adeir an sgriptúir a n-áit eile is beannaighthe na boicht a spioraid ar an adhbhar is leó féin an ríoghacht neamhdha
dá réir sin seachnamaois an t-annlán agus an anndúil an onóir et an gradam saoghalta agus éistimaois lé ceól caoin na bhfilídhe bhfoltbhinn
measuim gur baothnuisg d'aonneach greann ná grádh do thabhuirt do ghréirthibh aerach' banntracht árd gradum an tsaoghail seo go léir níl ann acht sgáil tagann 'na laomuibh is daorann dream mar chách
crádh don tsaoghal bhréagach mhalartach chealgach thaodach chraosach anacrach is eagal don té noch bhéarus aire dhó cealg ón bpéist mar ébha i bparrathus
crádh don tsaoghal bhréagach is ganguideach cáil is crádh don té ghéillfeadh dá rachmas go brách sgáil bheag bhaoth éadtrom ná mairionn acht spás mar bhláth na ccraobh léigthior lé fearthuinn ar lár
 óráid anastáis riaghalta
adúbhairt anastás riaghalta gur 'iomdha olc do-níd ríngceóiríghe ban ar an adhbhar gurb iad bhíos ag iomchar airm a n-armáil an diabhuil
an uair bh<íonn fo>nn coguicc agus fola ar phrionnsa ar bith do-bheir sé órdúghadh dá shaighdiúiríbh cruinnioghadh ar aonmhachuire lá puinnteálta chun a n-eólais agus a n-arm do thaisbeánadh dóibh
mar sin do-ní an diabhal ris na hógmhnáibh agus ris na hógánaig cuirionn sé d'fhiachuibh ortha comhchruinnúgh laethanna saoire chum ringce agus damhsa noch do tharraingios chum drochsmaointe iad agus chum drochghníomha
agus fé mar do-ní an seanduine an uair ná féadann arm d'iomchar ní sa mhó do-bheir sé dá mhac é mar sin bheirid na mná críonna arm agus eólas na drúise dá gclainn inghean an uair nách féidir leó féin ní sa mhó do dhéanamh agus cuirid siad a' rince annsan armáil úd an diabhuil iad
agus sinne na mná armáil is treise agus ní cás a aithne do bhrígh gur bean do thogh sé chum ár ccéad athar ádhamh do mhealla agus atá a fhios aguibh gur lé mnáibh do mealladh agus do milleadh sampson dáth rígh salamon agus peadair easbol agus morán do dhaoinibh eile cumasacha do réir mar adeir an file adam sampsonem petrum davidem salomonem decepit mulier quis modo tutus erit
ag so mar do cuireadh an ní céanna a ngaoidheilg lé sagart suairc séimheólach
donnchadh mhac cárrtha atá ainnis a ccúram poróiste theampuill muire a ccorca ó mealladh lé mnaoi dáth rígh agus solamon glic sampson is na mílte saoi budh calma a ngoil is ár n-athair do suígheadh go haoibhinn a bparrathas tsoir is peadair a chríost cá díon dár bhfearaibh-ne dul  agus ní haonchloidheamh amháin bhíos ag an ndiabhal annsa raingce acht cloidheamh a n-aghaidh gach mná breágha dá mbíonn ann ionnas nách fuil acht cloidheamh tinntidhe a sgéimh na mná
gladius igneus species mulieris isidorus
samhaltar na banraingceóiridhe seo leis na madraoibh ruadh' do bhí ag sampson agá mbíodh teine ina n-eirbolluibh ag dóth na ngort
mar sin loisgid na ríngceóirídhe ban lé tine na drúise
do-chímíd an gadhar bhíos deaghmhúinte go bhfanann astig an uair bhíos meas-mhadraoi an bhaile ag amhstruig agus a' sgeamhaoil
mar sin budh chóir do mhnáibh deaghmhúinte deighmheasta fanamhuin astig an lá do bheidís cách a' raingce agus a' damhsaoil farrais an bpíopaire béiceachán an diabhuil
agus a dheirbhsheathrcha atá sgéal beag agam ar mhnaoi dhrochmhúinte don tsórd so
bean do bhí ann roimhe so agus fuair a fear cómh mímhacánta sin í go ttug sé dhá coiméad do dhuine ro-mhuinteardha í agá raibh ionntaoibh agus dóchas ro-mhór aige ann agus tug mórán airgid do do chionn a mhná choimeád agus gan a leigion di a cuing phósda do bhrise
ní fada go bhfuair an duine muinntiordha an cúram sin do cuireadh air ro-dhocamhail ar an adhbhar do rug cleasuígheacht na mná buadh ar a inntleacht
táinig sé go dtí fear na mná agus adubhairt sé nách glacadh sé cúram na mná ní sa shia air ar an adhbhar ar sé dá ttugthá argus an fear úd dá raibh céad súil aige leat chum í do choimeád níorbh fhéidir leis a coimeád dá haimhdheóin
agus s sin adubhairt sé go madh usa leis lán saic do chuilibh do bhreith amach ar na bántaibh gach aonlá go ceann bliadhna agus an sac sin d'osguilt agus a leigion do na cuilibh innbhear go ttráth nóna agus ann sin iad go léir do chruinniúghadh sa tsac chéanna agus a mbreith leis do bhaile ná bean mhímhacánta do choimeád aonlá amháin
as iad na mná bhíos mímhacánta mar seo chruinnigheas armáil an diabhuil faoi mar do-ní an muicidhe an uair bhíos a mhuca fánach diombaileach ar fud na ccnoc beirionn sé ar mhuic dhíobh agus bainionn sgreadach aisde agus leis sin cruinníghid an chuid eile
sin mar do-ní an diabhal
an uair is maith leis a mhuclach féin do chruinnioghadh a cceann a chéile cuirion d'fhiachaibh ar an bpíopaire an bolgán béic' do sheinnim agus cruinnighid ann sin níos fonnmhuire ná bheidís chum seirbhíse dé d'éisteacht
is é an raingce do ghríosann cuisleanna an chuirp san ringce so smaointear turrainn gach uilc san ringce so cítear buile agus bruid 's lé ringce théid mílte go hifrionn dubh
' óráid threasa thromchúiseach
do labhair treasa thromchúiseach agus adubhairt gur pheacamhuil an ní mar an ccéadna an maga
abominatio est domini omnis illusor prov iii,32
bíonn gráin ag dia ar lucht na fonóide
agus budh chóir dúinn go léir an peaca so do sheachna
an chéad uair ar son coinnsiais duine ar an adhbhar an té bhíonn coinnsiasach ní spochann sé aonduine lé maga ná lé sgige do bhrígh go ttuigionn sé go ccuirionn magadh oiread cathaighthe ar uairibh ar dhuine agus do chuireadh aontrioblóid eile
budh chóir fós an peaca so do thréigionn ar son na húmhlachta budh chóir dúinn do thabhairt do dhia
an uair bíthior ar tí magaig do dhéanamh ar aonduine déantar maga faoi íoghmhá dé ar an adhbhar gurab íoghmhádh do dhia an uile dhuine
do-chuala malluígheadh cam do chionn maga do dhéanamh faona athair féin
léighmíd mar an ccéadna san sgriptúir dá bheithir nó dá mhathghamhuin gur mharbhadar na buachailíghe beaga do bhí ag maga fé elizeus an fháig
atáid cheithre haicme ann bhíos ag déanamh maga
bladuire hypocrit nó saobhchráibhtheach an t-áirseóir agus an fear fonóide
meallann an bladuire lé milisbhriathra meallann an saobhchráibhtheach lé gníomharthuibh meallann an t-áirseóir lé temptásiúnaibh agus spochann an fear fonóide lé cnáid agus lé hainnsgréacht
agus is cóir don chríostuighe gach aonmhodh agus mínós díobh sin go léir do sheachaint
ní maith cathair gan faire 'na púirtionna ní math leaga ná masla do chúilionna ní math fearthuinn ná sneachta do phúdarlach 's ní math maga do labhuirt a ccúis ar bith
óráid chlára dheisgréideach
ann sin do labhair clára dheisgréideach agus adubhairt gur mhór é an peaca ar a ttugthar cúlchaint nó cúlghearra nó tromuígheacht
agus as malluighthe an ní ar sise duine chreime an uair nách bíonn do láthair agus nách féidir leis freagra do thabhairt ar an ní do cuirfídhe 'na chuinnimh
deallraighthear fear na cúlchainnte ré muic ar an adhbhar an uair théid an mhuc asteach a ngáirdín agus do-chí sí luibheanna breaghtha ar thaobh di agus salachar ar an ttaobh eile ritheann sí chum an tsalachair agus ní chuirionn beann ar na luibheannaibh ná ar na bláthaibh suairce bhíos ann
sin mar bhíd lucht an mhurmuir labhras ar dhuine dhon taobh shiar de
gabhuid siad tar bhláth na subháilce agus leanaid bréantas na bpeacuidhe do bhrígh gur mó bhíos do ghrádh aco don tsalachar ná don tsuaircios  plus amantes stercora quam aromata
samhaltar an cúlchainteach munabrach lé priví nó lé guitéar mar a tteilgthear gach aontsórd salachair dá olcas nó le tuama bhíos lán do bhréantas agus do shalachar
sepulchrum patens est guttur eorum psal
v ii xiii 3 rom iii,13
tuama osguilte a sgórnacha a ccás nách fuil tuama ná priví ná guitéar ar bith is bréine do láthair dé ná an cúlchainteach
as é an cúlghearrthóir fear fritheóilte an diabhail do bhrígh go socruighionn sé feóil duine a bhfiaghnaise a chómharsan chum a creimthe agus a hite ionnas gur cóir a chuideachta agus a chomhluadar do sheachna
mar an ccéadna an uair chloise tú cúlchaint agus cúl-ghearra ar chomharsain ní cóir duit-si a mhola leis ar an adhbhar nách fuil acht saoid ceangailte a bhfeóil focal a mbéal amadáin  sagitta infixa femori carnis sic verbum in corde stulti eccli xix,12
an madra agá mbíonn saoid sáighte 'na cheathramhuin ní stadann sé acht a' béicig go mbaintior an tsoíd as
mar sin a ccáilibh don mhunabrach bhaoithleamh ní féidir leis stad nó go n-innsionn sé an drochtheist nó an drochómhrádh chloisionn sé ar a chómharsan agus go ccuirionn sé tuille leis an uair budh córa dó an drochaint do mhúcha
audisti verbum contra proximum tuum
commoriatur in te eccli xix,10
ní bhíonn fós an fear so sásda nó go ccuirionn sé lochtuidhe nó drocháile bréagacha a leith duine ionnas go samhaltar é lé cuil do bhiadh ag iarraidh cneadh a ccroiceann tslán ag luíghe air agus dá ghearra agus ag cur a guib ann
sin mar bhíos an cúilgheárrthóir mailíseach
deallraighthear fós é lé madra do bhiadh ag amhstraig ar gach aonneach
dá mbiadh seirbhíseach ag síorlochtúghadh oibre a mháighistreach is dearbh go ccuireadh sin cathúgh ar an máighistir
créad nách biadh fearg ar dhia do chionn a chréatúirídhe féin do bheith ag diomola agus a' lochtúghadh a sheirbhíseach féin noch do dhealbhuig agus do chom sé ar a íoghmhá agus ar a chosmhalacht féin
tu quis es qui alienum servum iudicas
suo domino stat aut cadit rom xiv,4 cia thusa do-bheir breitheamhnas ar sheirbhíseach duine eile
más tuitim nó éirghe do is léna mhághaistir féin é a ccás nách cóir do dhuine a bhéal do shalacha lé holc duine eile ná peacadh do tharraint oruinn féin dá dhruim
agus má chí tú drochdhuine bíodh truadh agad do agus ar son go bhfuil cáile a nduine eile nách taithnnionn riot tabhair dot aire nách fuil cáile is measa ná sin ionnat féin
ní bhuinfidh tú a chlú do dhuine eile go brách má smuainionn tú go minic ná bíonn saoi gan locht et go mbíonn dá locht a n-aontsaoi  nemo sine crimine vivit
níl fós annsa munabrach acht bithiúnach bhíos a' guid agus ag luígheadúgh tabharthasi dé
agus is measa é ná mórán do na bithiúnaicc do crochtar do bhrígh gur maoin temporálta ghuidid sin gidheadh is maoin spioradálta ghuidios an cúlchainteach
clú agus ainm et deightheist an chríostuídhe noch dárab fearr iad ná mórán saidhbhrios saoghalta mar deir an file omnia si perdas famam servare memento qua semel amissa postea nullus eris as é a chiall sin ar son go ccaillfeá do chuid don tsaoghal go léir coimhnig do chlú et do chreideamhuin do choimeád gidheadh má chaillionn tú iad sin mar an ccéadna ní bhiaidh gnó leat ní fiú náda thu
agus chum gur móide sheachnómáoid an chúlchaint agus an munubar déarfa mé dhíbh an rann so má chí tú ainndeise a bpearsanaibh mícháileach' smaoin gur fairsing gach galar ad chroidhe táite daoine damanta malluighthe claoincheárrdach' an bhuidhion tá ceangailte a bpeaca na míráidhte  óráid lucia fhírinneach
atá an bhréag ionnlochtuighthe a mórán do cháilibh ar an adhbhar nách fuil acht peaca diabluíghe ann do bhrígh go samhaltar an duine bréagach ris an ndiabhal
vos ex patre diabolo estis et desideria patris vestri vultis facere joan viii,44
is ón ndiabhal sibh-si agus is é mian an diabhail bhur n-athair is fonn libh do dhéanamh
bréaga ar an adhbhar an té ní bréag as ón ndiabhal é do bhrígh gur bréagach é an diabhal agus gurab é athair na mbréag é
an chéad uair atá an peaca so ionnlochtuighthe agus dá mbiadh duine ann aigeá mbiadh a bhéal osguilte chum cuile agus piastuíghe agus chum gach aontsalachair eile do ghlaca agus ná bacadh sé do gach uile ní dul asteach ann is dearbh go madh fuathmhar lé daoinibh a leighthéid do dhuine d'fhaicsin
mar sin an béal bréagach bíonn ró-fhuathmhar do láthair dé do bhrígh go mbíonn gráin ag dia ar na daoinibh fallsa bréagacha
abominatio domino labia mendacia prov xii,22 is fuathmhar leis an ttiaighearna an béal bréagach
atá an peaca so mar an ccéadna ionndiomolta ar son a mhíchirt ar an adhbhar an mhéid is fiú pinginn mhaith seach drochphinginn sin an mhéid is fiú an duine fírinneach do bhreis ar an nduine bréagach fallsa
mar sin is mó is fiú aonphinginn amháin mhacánta ná céad pinginn fhallsa
mar sin is mó is fiú aonduine amháin fírinneach ná céad duine do bhiadh bréagach
cuirthior an drochairgiod do leataoibh agus tior é
mar sin ní glacathar na daoine bréagacha a bhflathamhnas acht dóightear iad a n-ifrionn farrais na diabhluibh
atá fós an peaca so ionnlochtuighthe agus damáisteach a ttaobh dhainnséar anma ar an adhbhar nách fuil ann acht nimh lán do neart noch mharbhas an t-anam
os quod mentitur occidit animam sap i,ii
donus eile bhíos ar an nduine mbréagach an uair labhrann sé an fhírinne féin ní creidthior uaig í
créad adeir dáth rígh perdes omnes qui loquuntur mendacium psalm v,7
ciorróig dia dream na fallsóireachta
dá réir sin ní cóir dúinn bréaga ná mionna bréige do labhuirt ar son aonchúise san tsaoghal
seachain go géar gach éigion éagcóra ganguid is éitheach bréan is doithchomhuilt labhuir gan bhréag go tréightheach binnghlórach is gheabhuir buigheach go héag an rígh cómhachtach
ná hiarr seasguireacht bheatha mar lón dod chorp do chiall ná malartaicc sealad air óluibh deoch triall go measardha geanmnach cóir gan locht is biaidh do thaisge go fairsing a nglóire a mbrog  óráid agneis ionnruic
ann sin adubhairt agneis ionnruic gur ghráineamhuil an peaca an bhithiúntacht
agus atáid ar sise fir agus mná na ríoghachta so na héirionn cómh tugtha sin di nách féidir lé fáig ná le fíorúghdar le sagart ná lé seanmóntuíghe lé smacht puiblíghe ná príomháideach an bhithiúntacht do dhíbirt as croidhthibh na ccéada dhíobh
agus atá sé 'na leanán ag ro-mhór cómh mór sin nách féidir an bhradaoil do sgara leó ná iad sin do sgaradh ria ar son go ccrochtar mórán díobh gach aonleathbhliaghain ann gach conntae d'éirinn
gidheadh bíodh a fhios aco nách éireócha dia ná an saoghal lé haonneach go brách do bhiaidh ag glaca choda duine eile go haindlightheach et fós nách cóir cabhair ná coghnamh cómhairle ná fabhar ná toilidheach do thabhairt d'aoneach dá mbiaidh lámh ná rún a mbithiúntacht aige
agus gi bé ar bith dá mbiaidh aontsórd páirte ná cuidioghadh aige a ngaduígheacht ar bith ní fhaice sé radharc na glóire ná aonspíce do fhlathas dé nó go ndéine sé lórghníomh ann
non dimittitur peccatum nisi restituatur ablatum ní maitior an peaca gan lóirghníomh do dhéanamh annsa ní do rugais leat
tairis sin go léir do ghlacadar mórán an bhithiúntacht mar chéird bheatha annsa náisiún so ionnas go mbíd a ccompánuicc agus a ccomrádaighthe aco ann gach aontaobh d'éirinn agus bíd speirídhe acu chum ealuig agus áirnéise agus arra agus gach ní eile thaithnnios riú do chur amach et d'innsint dóibh ar mhodh gurb annamh do guidthior aonbheithígheach gan cur amach cómharsan annsan aimsir seo mar deir an seanfhocal ar son nár ghuidios an pórcán do chuirios mo ghiolla dá thógbháil
ann sin do-rineadar acht párliament gach aonduine do-geabhthaoi maille ré háitióghadh maith agus lé fiadhnaise do bheith 'na bhithiúnach a dhá shúil do bhuaint as a cheann do bhrígh gur dhuine é d'fhuathaig an solas agus do ghrádhuicc an doircheacht agus gur chóir agus gur cheart a chongbháil annsa doircheadas réna bheatha agus a chur fá deara air teacht gach aondomhnach réna bheatha chum cómhthionóil phuiblíghe an aifrinn agus a admháil dá láthair go léir gur chionn bheith 'na bhithiúnach do chaill sé a shúile agus maithfeachas d'iarraidh ar dhia do chionn tuitim ina leighthéid sin do pheaca thruaillighthe agus párdún d'iarraidh ar an bpobal a ttaoibh drochshómpla do thabhairt dóibh
ná bí ganguideach sladathach díchúiseach ná bí bradathach malartach míriúnach bí go carrthannach geanmnach caoin súgach is ná díol flathas an anma ar bhithiúntacht
oráid shiosala shíorghnóthach
idir na peacaidhibh uile ar siosala as mór mo ghráin féin ar an ndíomhaoinas agus as é ní é stad ó obuir chorpordha nó spioradálta do reachadh chum sochuir agus somhaoine do dhuine
agus as préamh don leisge an díomhaoineas a ccás an duine bhíos díomhaoin drochghnóthach go ttabhair sé ionnad agus ócáid don diabhal teacht a' dénamh buartha agus brionglóide dó
gidheadh an té bhíos ag obair ní bhfaghann an diabhal slighe chuige
ar an adhbhar sin is cóir don chríostuídhe bheith fuadrach chum gnótha
homo natus ad laborem sicut avis ad volatum job v,7 adeir an sgriptúir óir ní dúchasaídhe eitiollach do na héanuibh ná saothar agus duadh don duine
samhaltar an duine díomhaoin lé caisléan gan falla 'na thímpchioll agá mbíd a namhuid ar tí a bhuana amach ionnas gurab urusa dhóibh a shealbhúghadh
ascendam ad terram sine muro et veniam ad quiescentem habitantemque secure
rachad go ttígh an talamh gan falla agus tiocfad go ttígh an té bhíos go díomhaoin neamheaglach 'na chómhnuídhe  gidheadh an té bhíos fuadrach each chum deaghoibreacha cosmhaltar é lé pórt do bhiadh dúnta nó diongmhálta
non facile capitur a tentatore qui bono vacat exercitio aug 
an té bhíos ag tabhairt aire do dheaghchúram ní hurus don áirseóir a ghabháil
samhaltar fós an duine díomhaoin reis a' seilthide aigeá mbíonn ar ccumas don mhuic agus don mhadra satailt air
omnium tentationum et malarum cogitantium sentina est otium greg

as é an díomhaoineas guitéar salach gach aontsórd temptásion agus drochsmuainte agus fé mar is gnáthach leis an ttalamh bhíos gan oibrióghadh drisleacha droighean agus feóthannáin do thabhairt uaig agus nách fásann aontoradh maith ann mar sin ní fhásann annsa nduine dhíomhaoin acht deilge agus droighean na ndubháilcídhe d'easba fuadair ná corruighthe ionnas gurab é an peaca so máighistir na mailíse do bhrígh go múinionn mórán uilc agus urchóide agus gurab é is leaba fhlocuis iona nglacann an diabhal a shuaimhnios
as é an drochghnó agus an díomhaoineas máthair áil na ndúbháilcidhe agus leasmháthair na súbháilcídhe
is cosmhuil é a ccáilibh ré duine marbh do bhrígh fé mar ná déinionn an duine marbh obair ná luaghail is mar sin bhíos an díomhaoineach
otium sine litteris mors est et vivi hominis sepultura
díomhaoineas gan foghluim ní bhfuil acht bás agus adhlaca duine bheó a ttalamh ann  an uair éighmhid na coilg go minic a meadhón oidhche glaodhaig-se ar mhuire is ar a coimirc ad thímpchioll ar éag don chine a leinbh déin gléchuimhniomh is ar mhéid na tuirse do dlighthior don díomhaoineas
óráid mhagdailéan ghrástúil
measuim ar sise gurab oireamhnach annsan áit so 'na bhfuilmíd an oiread so ban farra a chéile beagán do labhairt ar mhuire bhaintiaighearna ar mbanchara agus ar mbanphátrúin naomhtha
an fad do bhí sí ar an saoghal sa adubhairt an t-aingiol gaibriel go raibh sí lán do ghrásaibh agus dar ndóith ní féidir nách mó ná sin do ghrásaibh atá aice a bhflathamhnas mar a bhfuil sí 'na bainríoghain ós cionn naomh agus banaomh an domhuin
as í muire bhaintiaighearna an eala ainglíghe barra buadh' na bhflathas banríoghuin na n-aingiol crann soillse na críostuígheachta farrge na daonnachta grianán na glóire lonnra na spéire máthair na maighdean míorbhuilleach péarla na glóire parrathas na tríonnóide réaltann eóluis na mbochtán suaircios na mbaintreabhach seómra séad na subháilc tuile na ngrás
atá an oiread ceana agus grádh' aigeá mac féin
íosa críost ar mhuire bhaintiaighearna gurb ar a hathchuinge do-rin sé an chéad mhíorbhuil riamh
an tan d'iompuig sé an t-uisge chum bheith ina fhíon
agus ó bhí an slánaighthóir cómh géilleamhuil sin di ar an saoghal so dar ndóith is mó ná sin an géille agus an urraim atá aige faoina cómhair a bhflathas dé
dá réir sin cuirmís ár n-ímpídhe agus ar n-athchuinge go minic chum na maighdine glórmhuire guidhe go minic ar ár son chum dé uilechómhachtaicc
cuirmís sinn féin go minic ar a coimeád agus ar a coimeirce
iarramaois a tréanchoghnamh agus a taramuin
ós cionn an uile ní déineamaois aithris ar a ciúnas ar a ceannsacht agus ar a carrthannacht ar a húmhlacht ar a gile ar a gloine agus ar a geanmnuigheacht
cé peacach fá-ríor líonta go leór mé do láib is mé ceangailte a cclí choimhthigh do dhóth do ghnáth as dearbh nách fuighiod choidhche gan dóthchus bás is banaltra cíodh rígh ghil na glóire am láimh
' oráid teinis eagnuidhe
adubhairt teinis eagnuidhe gur chóir labhairt ar na cheithre súbháilcibh cardinálta
eagna ceart neart agus measardhacht
cosmhalann saint ambros ar sise na cheithre subháilce so ris na cheithre haibhnnibh ghluaisios amach a parrathas talmhuidhe chum an mhachuire do fhliucha tímpchioll a ccás gi bé ríoghacht ar bith nó dúthig go ttiocfaidh iomadúmhlacht na subháilce so go mbeith sí lán do gach aontoradh et do gach aonbhláth agus maise do rachadh chum glóire dé agus tairbhe an chine daonna
créad é an ní do chuir ímpireacht na rómha a nglóire a n-onóir et a ccumas ón ttaobh shoir don domhan go n-uig an ttaobh shiar ó éirghe go luíghe gréine
nách tréanchoghnamh agus torrthúlacht na subháilce seo cómh maith agus do bheidís an oiread sin ribhéar ag cómhchruinnioghadh tuile mhór fhe is puiblíghe na rómhánach ar feadh mhórán don domhan agus do chéadaibh bliaghan
agus chum go mbeith a fhios aguibh créad é an sochar atá annsna subháilcibh se labhaireód ortha go particúlártha agus an chéad uair ar an eagna
bíodh a fhios aguibh gurab í an eagna tobar prionsabálta gach aonmhaithis mhórálta ar an adhbhar más traibhléireacht nó eilire beatha an duine ar an saoghal sa is dearbhtha gurab í an eagna lucifer agus hesperus
réaltann na maidne agus an tráth nóna ar an adhbhar as í an eagna ar stiúraightheóir mar do bhiadh réiltean ghléigeal bhíos ar stiúradh ionar saidhbhrios agus ionar ndaibhrios cómh díreach deaghshiúrálta sin ná leigion sí dhúinn dul tar slíghe ná claona ar an láimh ndeis ná ar a' láimh cclí
magna puellarum cum sit prudentia virtus
as í an eagna grádh na maighdean mbrághaidgheal ngléigeal
is reágha an ní naoidhean maighdine  dá shúil a' lonnra go solasda
is í an eagna chorruíghios agus lasas an dá lasair bheaga sin ionnas ná bíonn acht éadan fuar ag an maighdin an uair bhíonn sí a n-éagmuis na heagna agus bíonn a cúntanós agus ághthacht doilbh dorcha an uair théid toibreacha na heagna a ndísg
gliocas is eagna thaithnnionn ré dia na ngrás seinnim na bpaidior is salm 'na ndiaidh do ghnáth fuirionn na heasba do fhreaguirt 's a riara tráth congaibh ód dhalta ar feadh tamuill a mhian 's a ghrádh  óráid mhonica chórach
as é an ceart ar sise an dara súbháilce cháirdionálta noch leanas an eagna mar chaiptín a n-ardthur na toile a' tabhuirt is a' ministráil chirt agus córa don iomlán do na daoinibh
is é an ceart chruinníghios na daoine farra nglas iad a ngrádh agus a ccumann ré chéile agus chongbhas a síothcháin iad is é fós an ceart síothcháin an phobuil cosnamh na dúithe daingion na ccinidheach lúthgháir na ndaoine suaimhnios na spéire ceannsacht na fairrge agus torrthamhlacht an tailimh
is ris an ribhéar ar a ttugthar euphrates do chosmhalaidís na sean ceart do bhrígh an ribhéar so an uair do sgeinn sí tar a portuibh ar na bántaibh is cómhartha rath mhór do theacht ar na torrthaibh é
mar sin an ríoghacht thar lé ceart sealbhann sí gach aontsórd maithios puiblíghe níl aontsubháilce díobh is mó do-bheir tora uaithe ná an ceart do bhrígh gur mó an sochar do-ní sí do chách ná di féin agus leigionn sí a sochar féin a bhfaillíth ag tabhairt tosaig don mhaithios puiblídhe chómhchoitcheann
atáid na subháilce seo cómh oirdheirc sin ná fuil aon-náisiún ná ríoghacht dá bharbarthacht ann gan cion mór agus meas do bheith ar an cceart
agus fé mar dúbhairt an t-athair deaghlabhartha rómhánach cicero idir na neithe macánta níl ní ar bith is uaisle ná carrthannacht an chine daonna noch atá 'na dúil intinne a cheart féin do thabhairt do gach aon agus atá ag cosnamh cóimhthionóil na ndaoine farrana chéile go díreach agus go hiongantach agus as é an ceart do-ní sin  atá an oiread sin do chumas agus do bhrígh annsa cheart go n-abair an t-úghdar céadna atá an ceart cómh láidir sin a ccás na daoine beathuíghthior lé drochghníomharthuibh nách féidir leó bheith beó gan cuid éigin don cheart do bheith ionnta
agus ní hiongantach an ceart do bheith mar so do bhrígh nách fuil ann acht toil diongmhálta a chuid féin do thabhuirt do gach aonduine
congaibh an ceartus 'na sheasamh a ríaghail go brách coimirc na haitheannta theagaisgid cliar is fáidh cuirig a mheabhuir ghloin eagla dia 's a ghrádh 's ní thuitir a bpeaca na ccealg a chriadhchurpáin  óráid dheabora ní chathbhuadh'
as é an neart ar sí an treas subháilce cháirdionálta chuirios arm agus anam annsa cheart agus annsna subháilcibh eile go léir ag breith buadh' ar a namhuid agus ar eascáirdibh na subháilce eile ar an adhbhar go mbíd saighdiúirídhe ollamh dochlaoite aige chum cabhartha  
móir>íntinn dóchus sábháltacht móraoiacht diongmháltacht foidhighne fearamhlacht et coráiste a gcás nách múchtar na subháilce so lé heagla agus ná bíonn ogmurtha le dánacht acht go mbíonn 'na seasamh go neamheaglach dochorruighthe do cóir duine neartmhar ná mórínntinneach do ghairm don té bhiadh ar buile agus do adh feargach le beagán cúise nó do-bhéaradh sgannuil uaig a n-aghaidh sganalach ná olc a n-aghaidh uilc acht is air is cóir duine furránta do ghairm don té bhíos ceannsa foighidneach deaghníomharthach ar an adhbhar gurab í an fhearg is luaimnidhe agus is mó do chorruígheas duine
tar éis sin ní chuirionn ní ar bith buairt ná cathúghadh ar an neart agus ní oibríghionn sí urchóid ar bith go bráth acht do-ní sí úsáid do theasaoiacht an nirt chum buadh' ar gach aondainséar dá aoirde níl annsa neart acht cumas na híntinne ag troid ar son na súbháilcídhe go neamheaglach neamhchlaoidhte
as ris shamhalaid na seandaoine an fhearanntacht ré mhá phallas bandia an ghliocais
do phuindéalaidís ógh nó maighdean agá mbíodh corp teann láidir móraighidh agus súile lonnracha agus a cruth agus a cúntanós ní as mó fearamhuil ná banamhuil agus clogad práis ar a ceann agus lúithreach ar an ccuid eile dá corp gai iona láimh dheis agus sgiaith iona láimh chlí ag cosaint mórbhuillídhe na namhad
agus bíodh a fhios agad a bhfuil d'fhuirm maighdine annsan íodhmhá so ceangailte lé móraoidheacht go ttaisbeánann sé breadhthacht fhearamhail na súbháilcidhe eile go léir agus lonnra baoghlach a hairm taisbeánann glóire shaighdiúra an nirt
as a láimh dheis chaithios pallas an gai agus léna láimh chlé chosnann sí í féin léna sgéith do bhrígh gurb móide an neart neithe cumasacha do dhéanamh agus d'fhulang
gidheadh is díomhaoin an gnó do dhuine síothcháin do dhéanamh lé stróinséiríbh leith amuich muna ccoingmhidh a phaisiún agus a ainmhianna tá ann féin astig fó riaghail agus fó smacht
is docair go gclaoifidh sé na heascairde bhíos 'na gcomharsanaibh aige muna smachtuíghionn sé an mhuinntior bhíos annsa mbaile aige
a mhuinntior thíghe go léir go suaimhnioch síothchánta
is mór an punc nirt agus fearantacht buadhchan ar na hainmhiannaibh ar na handúilibh agus ar na paisiúnaibh bhíos ag déanamh tretúireacht agus rebeliúntacht a n-aghaidh an résúin agus dlíghe dé mar deir an file fortior est qui se quam fortissima vincit
as furránta an té bhuaidheas agus choisgionn a ainmhianna féin ná an té bhainios amach púirt agus cathracha  srian réad bhalluibh is smachtuig an fiaire feádh' iaghaidh do dhearca is ná peacuig lé stiaduibh stáid ná hiarr mearradhacht cheannais a miannaibh árd' is triallfuig h'acfuinn tar shampson is fianna fáil  óráid úghna mhodurtha
gidheadh is í an mheasardhacht bhíos 'na dúiseacht ag stiúrúgh ar sise mianna agus dúile na ndaoine agus dá ccongbháil ar an staid ccóir ag fágháil na ndrochghníomhartha amach chum iad do mhúcha agus do dhíbirt mar chómharsanuibh cealgacha ó chathair an anma atá a fhios ag gach aonchríostuídhe gur gar do bhás spioradálta an anma an té sgaoileas a srían féin lé hanmhiannaibh na colla ionnas muna múchtar agus muna ccurthar do leataoibh na haindúile sin go mbiaidh an t-anam 'na sglámhuidhe ag an ccoluinn
gidheadh an té dhéanas cómhuirle an easboil coisgfidh sé anmhianna na colla
mortificate membra vestra quae sunt super terram col iii,5 smachtuig do ghéaga atá tugtha do thalmhuídheacht
anndúil na súl anndúil na colla agus anuabhar na beatha
riaghlathar iad sin leis an measardhacht iona bhfuilid mórán do cháilibh breághtha ar an adhbhar do-ní an temperáltacht nó an mheasardhacht an duine foighneach spárálta an duine suaimhneach modarálta an duine náirioch ciúin an duine tromuidhe náirioch
coisgionn sí na hanmhianna
ceannsuíghionn na dúile
méaduighionn sí na mianna beannaighthe
múchan na drochmhianna
socruíghion sí an uile ní bhíos ar anordúghadh ar a' ttaobh astig
neartuíghionn iad a n-uair socuir
síorchuirionn sí smuainte beannaighthe
cuirionn sí an íntinn chum suaimhnis agus cosnann sí an t-anam ó stoirm na ndúbháilcídhe
dá réir sin éisdig ré cómhuirle an fhile ná tréig flathas an anma ar chraos an chuirp is bí go measardha geanmnach déarcathach ní leat faice dá nglacuir don tsaoghal so an chuir ach bheith dá amharc feadh sealuid mar thraochus muir
 a dheirbhsheathracha adubhairt úghna is í an fhírinne do labhradh libh go n-uige seo
iarraim agus athchuinghim oruibh an fhírinne do leanmhain go brách ar an adhbhar nách fuil ní ar bith as treise ná an fhírinne
magna est veritas et praevalet iii esdr iv,41 is mór í an fhírinne et buadhann sí
agus chum gur móide do ghráidhfidh sibh í is cóir do mhnaoi éigin agaibh labhuirt uirthe ar an adhbhar nách féidir lé duine grádh ná fuath do aonní go mbiaidh a fhios aige cia hé agus nách féidir linn fios aonní do bheith aguinn gan solas d'fhágháil air do réir mar adeir an file ignoti nulla cupido ov 3 397
óráid aibigil uchtfhírinneach
ann sin d'éirig aibigil agus adubhairt go n-inneósadh sí féin an deifir do bhí idir thriúr ógánach do bhí ag feathamh ar rígh na persia dá fhéachuin créad an ní budh treise do neithibh an domhuin
adubhairt an chéad ógánach gurb é an fíon ní is treise ar bith
adubhairt an dara duine gurb iad na mná ní as treise
adubhairt an tríomhadh duine gurab é an rígh
adubhairt an rígh féin gur threise an fhírinne ná iad sin go léir
is amhla' do mheas an chéad ógánach díobh an duine do réir a' bheóanma lé n-a n-oiltior é agus mar sin nách fuil oileamhuin ar bith is taosga shóinseálas agus mhalartuíghios an duine ná an fíon do bhrígh go siúbhlann agus go ritheann ann gach aonbhall do chorp an duine nó go ttéid sé san inchinn séata agus athsmuaineadh na híntleachta t'réas sealbh do ghlaca a bpasáistibh na ccéadfa agus na ccómhacht go léir a ccás gur treise an fíon ná an duine annsan iomlán
is amhla' do mheas an fear eile aco an duine annsa mhéid gur ainmhídhe aireach nó mothuightheach é agus mar sin adúbhairt sé gur threise na mná do bhrígh nách fuil dúil ar bith is mó chorrui agus shladus beóchéadfa an duine ná dúil na mban ar an adhbhar is ró-láidir tharngios breághthacht na mban grádh agus toil na bhfear agus do bhrígh go bhfuil an grádh ar na dúilibh is treise annsa duine go háirighthe má neartuíghthear é lé gnáthamh gan amharas oibreóidh sé tíorántacht annsa duine cómh mór sin go gcuirfidh an duine ar a chumas féin
as amhla' do mheas ógánach eile díobh an duine san mhéid gurab ainmhídhe tuigsionach é agus fé mar is í an dúil riaghla is neartmhuire san duine réasúnta tuigsionach an té agá mbiaidh an riaghlúghadh agus an ceannas ós cionn chách dá réir sin gurab é is treise ann agus mar sin gurab é an rígh ní as treise ar bith
gidheadh adubhairt an rígh féin gur treise an fhírinne ná iad sin go léir
níl amharas ar sé go mbíonn neart mór ag an bhfíon a ngéaguibh an chuirp
bíonn mar an gcéadna neart mór ag breághthacht na mban a ccuid bheóanamamhail an duine
bíonn neart mór ag an ndúil ríaghalta a séata an réasúin agus tuigsiona an duine
gidheadh is é áit 'na ccuirionn an fhírinne a suidheachán a ccnocán árd aoibhinn na hintleachta mar a mbeirionn buadh ar an bhfíon ar na mnáibh agus ar an rígh féin a ccás gurab í ní is treise san domhan í
lé fírinne claoidhtior aicme na mbréag lé fírinne chaoinid na deamhuin a bpéin lé fírinne díoltar flathas mhic dé is lé fírinne bhíodhgaid aingil is naomh
biadh mé feasda a' seasamh gan cháim gan spéis ag síorthúirt aire go daingion do bhreághthacht béas cé bríghmhar blasda cealg is gáire an tsaoghail is í an fhírinne mhairios a bhflathas go brách gan bhéim
óráid eithne oghmúil
ann sin d'éirg eithne óghmuil 'na seasamh agus adubhairt a dheirbhsheathracha ionmhuin do-bheirim féin míle buídheachas mola agus móronóir ré dia na n-uilechómhacht tug do ghrásaibh dúinn an mhéid so do labhuirt agus iarruim agus athchuingim oruibh go léir agus ar gach aon fó leith dhíbh na dubháilcídhe ar ar labhradar an chuid eile dom dheirbhsheathrachaibh roimhe so do thréigion agus do sheachna agus na súbháilcídhe agus na soghníomhartha do mheabhrúgh agus do leanamhuin agus bhúr n-úrnaighthe do chur chum dé na n-uilechómhacht sinn féin do choimeád ar staid na ngrás agus aitheannta dé do choiméad go críostúil ionnas nách déanfaimís aonní a smaoineamh a mbréithir ná a ngníomh do chuirfeadh fearg ar dhia
et bíodh grádh díleas díograiseach aguibh do dhia ós cionn an uile ní ón bhur gcroidhe ón bhur n-anam agus ón bhúr n-íntinn go hiomlán agus grádh bhúr ccomharsan mar sibh féin
bíodh a dheirbhsheathracha urraim agus óghmós agus onóir aguibh don chléir do na heasbogaibh et do na sagartuibh agus do gach aon eile dhíobh agus go speisialta guidhe go dúthrachtach ag luíghe agus ag éirghe díbh do ló agus d'oidhche ar dhia uilechómhachtach sláinte cuirp agus anma do thabhairt do eóin baisde mac sleidhn easbog chorcuídhe agus chluana
mo léan go deó dá fhóguirt tar tuinn uainn réaltan eóluis treóra chorcuídhe is chluan' an diaghaire d'ól gach deóir don diadhacht go suairc phoenix fódla is rós nár chríon lé fuacht
as cóir dhíbh mar an ccéadna bheith a' guídhe ar dhaoine uaisle agus ísle ar an ttaoibh thall d'fhairge chum iad do theacht slán agus gan aon díobh do thuitim a mídhóthchus
is cóir díbh mar an ccéadna bheith ag iarra fad saoghail agus sláinte do thabhuirt don mhéid atá annsa náisiún so díobh agus go speisialta guídhe chum dé rath agus bail agus beannúghadh grása agus trócaire agus fad saoghail do thabhairt do dhíonadóir na cléire annsan aimsir seo
an fhlath fhíoruasal sir séamas mhac éamoinn mhic coitir
mo chumann mo pháirt mo ghrádh mo dhíograis cléibh marcach na n-airdeach sásda síormhear séin an churadh nár thláth chum fásga ar bhruighinte baoghail 's an farraire stáit go brách dá rígh nár chlaon
do chléire na héirionn budh doilbh an ciach idir phéistibh genéva dá ccodladh an triaith laoch mear nár traochadh a ngoradh na sgian sir séamas mhac éamuinn mhic coitir an fhiann
is cóir díbh gan an chléir do dhearmad mar adubhart roimhe si ar an adhbhar bíd a' guídhe do ló agus d'oidhche
bíd siad ag teagasg agus a' treórúghadh an phobuil
is iad féin túrnaighthe dé ar a' dtalamh
as iad dochtúirídhe anma et doirseóiridhe fhlathas dé iad ar an adhbhar an dream do theagaisgios mórán fírinne biaidh siad comh deallrach le réalteannaibh agus lé lonnra na firmamenti ré saoghal na saoghal mar adeir an fáidh daniel qui autem docti fuerint fulgebunt quasi splendor firmamenti et qui ad iustitiam erudiunt multos quasi stellae in perpetuas aeternitates dan xii,3
is mar sin chríochnuíghim dá iarraidh ar an dtríonnóid sinn féin críostaighthe an domhuin mhóir go léir do chur ar slíghe et ar staid na ngrás agus na glóire síorruighe amen  laus deo deiparaque virgini
ag sin párliament na mban ar n-a chríochnúghadh lé seán ua murchadha an t-ochtmhadh lá don mheithiomh annsa mbliaghuin d'aois ár ttíaighearna íosa críost míle seacht ccéad agus trí bliaghna fithchiod 1723
adhmholadh
mo theasdas ar an leabhar so na laoithe lán d'athantuibh na n-aithreach dob aoirde cáil munab aisling an eachtra sa sgríos an fháigh gur beannaighthe an chaibidil 'na suíghid na mná
cé chreachadar a bparrathus ar sinnsior ádhamh is gur sgaipiodar fá sgamaluibh ar líne ar lár más dearbhtha go bhfreagaraid a ngníomhartha an pár gan amharas gur chasadar fá dhlíghe na ngrás
cé fada dhon ghasra so síos mar táid a' sracuireacht an airgid 's a dhíol ar chách ní bhfuil aco sin a sagsana ná a ninnse fáil canamhuin is measardha ná dlíghe na ndámh
dá ttagarudh an taradmhac mo ghuídhe go bhfághann níorbh aithireach don eagnach ó thaoibh chnuic ráth' taramuin mo charrainn ghil mo ghuídhe go hárd 's go bhfaicinn-si san eaglais arís an lá
cé dóith lé bróduiric bheith lán do dhlíghe is gur córach a chómhuirle nó a rádh sa tír dar an eóruinn ní heól damh go ttáinig díbh cómhuirleach mar dhómhnall a ráitibh grínn
do-chuala sgata ban gur suigheadh fá mheidhir ar bruach ghleanna meala míne maighir as mór an searc do-rad an bhuíghean dá radharc is dá shuaircshliocht greanta ghabhach droighneach grinn
do ruaig a dhreach a cceas ó chroidhe gan mhoill an uair do dhearc ach bean go cíorrtha an choill cuach 's a nead a mbarra craoibhe ar faill is luathchleas seannuig a' tarraint roimhe chum poill
do luadar maith is ceart do sgríobh go deimhin ar bhuairt na mban is gach aicme díobh do dheilt ó chruas an pheaca thrasgair sínn fá ghréim mo thruadh ní seasgair fada maoidheamh uim rhyme
an stuaire glan mar mheasuim is í sin meidhbh uabhar is fearg leagann sí gan feidhm is duairc an peaca greada an chraois mo threid ní suairc a chneadh 's as dealg nímhe go deimhin
is buan an teagasg chanann sí do thadhg nách cruaig na bearta stad seal aoine ar mheadhg cé buartha an glas mo chreach don bhuídhin sa teinn má stuanann seal a chab ó chraois ar shoill
mo theasdas ort féin gan bhréig a leabhair so am dhóid gur taramuin tséin don té do leanfadh do ród gurb acfuinneach bhéarsa an tséin do dhealbh an prós 's is beannaighthe an cléirioch séimh do tharruinn a chló
moluim-se a dhomhnaill glórtha caoin' do ghuib is molfud tu fós a n-eólas saoithe suilt moluim do ghnó 's budh cóir a sgríobh i bprionnt is molfuid síol eóghuin mhóir tu is críche luirc
párliament na mban
óráid sheilgéan inghean shéimhlabhartha
baintíghearna rinne mhuínntire báire ann so
an uair do chríochnaig caitrína a horáid do labhair seilgéan inghean shéimhlabhartha
bean uasal a deisgceart éirionn aneas ón áit ris a ráidhtior cothluighe et adúbhairt nách raibh suaimhnios ná síothcháin a n-aonáit riamh acht mar a mbeidís iomad do chómharleachuibh do réir mar adeir an ríoghfháidh dáibhí mar a n-abair ibi salus ubi multa consilia
mar a mbí iomad comharleadha as ann bhíos an tsláinte nó an tsábháil
as follus díbh go mbí a ccomharle ag an ccléir ag na righthibh ag na prionnsadhaibh et ag na saighdúiribh et fós bíth cómhthionól ag na cretúiribh éigcialldha mar atáid na beacha agus éanlaith an áidhir mar atáid na druide agus na cadhaimh a ccruth gurab sine na mná go haonaránach do bhreis ar chretúiribh na cruinne nách tig lé chéile lé mórán do chéadaibh bliaghan
dá bhrígh sin cuiridh bhúr n-urnaighthe chum dé sibh do stiúradh ar an slíghe ccóir chum soluis do thabhart díbh gan aonní do dhéanamh conntrárdha ris in ccreidiomh ná ris an maithios bpuiblidhe
as fíor nach ní nuadh atá aguinn dá thionnsgnadh do bhrígh go bhfuilid 1003 blíadhain ó d'fhógar impeir óirdheirc árdchomhachtach dárbh ainm eliogabulus comhairle gheinearálta do bheith agá mháthar dárbh ainm augusta iona mbeidís mná gan aoinfhear do bheith maille riú do bhrígh ar sé nách córa d'fhearaibh seanáid nó cómharle choitchionn do bheith aca chum labhartha ar ghnóidhthibh puiblíghe iná do na mnáibh párliment do bheith aca leó féin iona ndéandís iomrádh ar a ngnóithíbh príobháideacha féin  ar an adhbhar sin déanam ar ndíochioll ar an seanáid úd d'fhógair an t-ímpire réimhráidhte d'athnúadh anois amhuil ghuídhim-si díbh óm chroídhe agus óm anam san itche so leanas sonas is séan is bráon ó fhlaithios na ngrás anbhúr mullach go léir go léime ó mhullach go trácht cuiridh a n-éisteacht céille do bhanba bhúr ccáil is bhúr ccumas do chláona féachaidh feasda gach tráth
' óráid ghormfhlaith inghean ghearailt
baintíghearna rosa deagláin
is ann sin do labhair gormfhlaith inghean ghearailt
bean úasal do ghlanfhuil ghearaltach aoibh mic coille et adubhart nár chóir dhóibh eagla do bheith ortha trés na bríathraibh labhras pól apstal mar a n-abar nách cóir do mhnáoi ar bith labhart a ccómhdháil choitchionn 'ór is ar an eagluis tráchtas sé san áit sin mar a mbíd fir agus mná mar áon ré ar oile agus ní cómhthionól don tsórd sin as meabhair linne do chomhchruinniúghadh acht cómhdháil bhan go háonaránach
et dá réir sin as óirchios dúinn labhart agus tráchtadh ar na neithibh bhainios linn féin inár seanáid féin
agus ní ceárt ná coinnsías tórmiosg do chur oruinn a ttáoibh ghnáthaighthe nó úsáide do dhéanamh dár ccéadfadhaibh corpordha do budh toil lé día do dháil dúinn
agus is do na céadfadhaibh is prinnsipálta díobh sin an teanga a ccruith muna ttugtháoi cead labhartha dhúinn ná déanadís ar tteangtha sochar ná seirbhís dúinn
as dearbh nách cáoine líomhtha ghéire teangtha na bhfear ná ar tteangtha féin agus go bhfuil gothuíghe agus glór aguin cómh aith riú acht amháin gur garbhe glór na bhfear agus mar sin gur cosmhala íad ré hasalaibh ná sinne
tar gach ní as cór dúinn trácht ar ár ngnóithibh leis an oiread sin tromchúisi ionas nách bíadh cúis ag na fearaibh cómhthinól ná gearachómhairle ná aonainm eile uirísiol do ghairm ná do thabhairt ar áir bpárliament mar as gnáthach leó bheith ag dáorlabhra agus ag fanámhad fánar ngnóithibh
gidheadh dá mbíadh sé ceadaighthach aguinne labhairt ar chomhthinól na bhfear nó a mheas mar bhíd gan amharas do-cífídhe mórán díobh ní as measa iná cómhthinól na mban
do-chímíd prionnsadha ré cian do bhlíadhanaibh a ccogadh re chéile
bíd fós na díadhaireadha na sagart agus an pobal comhchoitchionn a n-easáonta ré chéile go minic
agus fós bí cogadh agus coinntinn idir chathar agus chathar idir chomharsain agus chomharsain a ccruith ná bíth súaimhnios ná síothcháin eatorra agus dá mo aguinne do bhíadh cumas an ríaghlaighthe gurab dearbh go ccuirfeadh an párliament so ríaghlacha ró-chearta síos críochnuíghim an oráid so leis an itche fhíorúmhal so cothrom is ceart is blas le séun go leór ar phobal na mban ar feadh an tsáogail mhór as cosmhail go ccasam reacht mhic dé 's a ghlór oruinn go ceart is glacam é go cóir  óráid bríghde do bárr
bantighearna carricc na bhfiach ann so
ar gcríochnúghadh a horáide do ghormfhlaith inghíon gharailt do thionnsgain bríghde do barr
bean úasal a crích líatháin a horáid agus as éadh adúbhart go modh éidir nacharbh orcheas don bhanndacht as dúal do na mnáibh do bheith ionnta labhart go trom ar phárliament na bhfear ná fós simpligheacht do chur 'na leith
gidheadh meabhruighmaoi na bríathra atá ag solamh san 13 cab
do labhar na seanfhocal inter superbos semper iurgia sunt qui autem agunt omnia cum consilia reguntur sapientia bíth ceannarraic do shíor idir lucht an úabhar gidheadh na dáoine do-ní an uile ní lé comharle stiúrthar iad le heagna  agus ionnas nách bíadh mé ní bhus sía dabhúr ccongmháil ré briathraibh baothánnta féacham cionnas chuirfeam gach aonní ar aghaidh go dleaghtheach noch iarruim-si leis an athchuinghídhe ndlisdionaig so teagasg gan bhéim as é do chanaim-si dhíbh paidior is cré anbhúr mbéal bíodh aguibh do shíor sgaipidh an déirc gach láoi go carthannach cáoin is aitheannta dé ná ráobaidh anaidh go mín  óráid chasandra cúndún
baintighearna na cloiche léithe sonn
ann sin táinig casandra cúndún
baintíghearna na cloiche a bhfíadhnaisi an phárliament agus as é adúbhart gurab é céad ní ar ar chóir dóibh labhart cía do na mnáibh as cóir do ghlacadh san bpárliament agus cía híad ar ar chór oifigeacht do dhéunamh  ar sin as é céad acht párlíament do-rinneadar gan maighdiona do ghlacadh ná do bheith ann do bhrígh go labheórtháoi ar mhórán do neithibh ann nárbh iomchuibhe go gcluinfidís mághdiona íad
d'órduígheadar et do-rinneadar acht eile ag tórmeasg ar mhnáibh do pósfáoi cheithre húaire agus ar na mnáibh do rachadh tar dheich mblíadhna agus trí fithchid d'áois teacht do láthar an phárliament
do-rinneadar acht eile párliament
gan aonbhean do labhart go maslaightheach ar a fear do láthar an phárliament
do bhí bean úaibhrioch bhorb san bpáirliament dárbh ainm caitríona ní chatháin
agus íar cclos an acht dhéighionaig sin di as é adúbhart créad as nách bíadh cead aguinne labhart ar ár bhfearaibh do láthair ár bpárliament féin do bhrígh nách bíd na fir a n-áonáit nách labhruid oruinne
ór an tan bhíos flathbheartach an fear so agam-sa ar fleidh nó a ccomhlúadar eile gabhaidh ag reic a ndéin riom-sa nó seib a súsa san oídhche agus fós cuiridh sé mórán bréag oram féin agus ar mo gheanmnuígheacht  gidheadh adúbhart casandra ría gan ní as mó do labhairt ar an ccúis sin go ndeárnaidh sí féin abhrán ar an adhbhar sin
gníomhartha cóir tré dhóchas daingion a ccríost cuímhnig brón is eólchuir' an anma do shíor bhúr ndlíghe mar shómpla fóiridh d'fhearaibh san tír 's an brísde fós lé heólas bainfam-ne díobh  oráid rebeca do róiste
baintíarna na fairiche sonn
is ann sin do labhar rebeca do róiste et as é adúbhart 'dá n-admhamáois an fhírinne is ó na fearaibh thig mórdhacht agus onóir cughuinn agus dá ttugam sgannail dóibh ní féidir linn gan bheith mímhacánta
agus tar cheann go bhfuilid mórán d'ábharaibh canntlaimh agus casáoide aguinn tar a cheann sin dá bhféachtar go glinn ar gcúis as sábhálta an sdaid sháoghalta inna bhfuilmíd ná na fir ór is éigion do na fearaibh dul ar muir agus ar tír a bhfióntar a mbáis agus a n-anma do chailleamhuin ag gleic ré sinne do chothúghadh
agus a n-aimsir chogadh agus na ccoinbhliocht ccomhbhúartha is éigin dóibh bheith ullamh ar an ccéad bhuille do stoc agus bheith do ló agus d'oídhche san machuire agus 'na bpostaibh re piléaraibh a n-eascarad agus sinne go sádhail seasgar sásda san mbaille agus eochracha na soiléar ar ar gcumas féin aguinn
agus má níd síad áoní a ccuinne an dlighe do-béarthar peannaid dóibh tríd agus sinne go súghach síorghárioch ag fleadhól a bhfochar a chéile san mbaile
as aguinn fós atá deághfhir do dhéanamh dár bhfearaibh agus teisd mhaith nó drochtheisd do chur orrtha
dá réir sin críochnuíghim leis an tteagasg so mo chomharle glacaidh a ghasra phríomhdhúthchuis do phórfhuil bhanba sealbhaidh cáoindúthracht do nósaibh malluighthe aguibh-si bíodh diúlta is tabhraidh aire do theagasg na naoimhúghdar  óráid ghrás ghlanionnruic ní ghiobúin
baintíghearna bhaile an mhistéalaigh
is ann sin d'éirigh grás ghlanionnruic ní ghiobúin a bhfiaghnaisi an phárliament agus adúbhairt gur mhithid dóibh órdúghadh do chur ar an bpárliament sin go dleaghtheach ionnas nách imeóchadh ortha amhuil theangmhas go minic do ríoghaibh agus do phárliament eile bhíos easáontach lé chéile mórán aimsire sul shuíghid síad
íar sin do-rineadar na baintíagharnáoi sin ríaghla cinnte san bpárliament
tosach do thabhart do na baintíarnáoi dob onóirídhe do réir fhola agus fhoghlama mar atáid na baintíghearnáoi do shíol éibhir fhinn do bhí do láthair agus 'na dhíaig sin na baintíarnáoi d'úaislibh seanghall do ghearaltachuibh do bharrachaibh do róisteachuibh et mar sin dóibh ó shin amach agus fós na baintiarnáoi do shíothlaic ó dháorchlannaibh agus fúair bheith a ccéimibh onóra ar son a bhfear ionnas go mbíadh fós a hionad go cinnte ag gach mnáoi díobh san bpárliament
anois ar sí as cóir dhúinn comhthionól na mban ccothrom d'órdúghadh agus do chur ar eagar agus an chuid díobh as mó bhéaras do chloinn do chur ar ttosach agus más ionann bhías nuimhir a ccloinne bíodh tosach ag an mnáoi as sine dhíobh
agus suíghdís na baintreabhacha eatorra má tá clann aca
bíodh mar an ccéadna an treas ionad ag na mnáibh bhías pósda agus nách bíd clann aca agus an t-ionad déaghnach ag na mnáibh neamhthorthamhla
na mná nách bí clanmhar
agus créad do-dhéanam ris na mnáibh coitchionna thig súas a ngeall ar a ccorpuibh corpthe cláonmhíanacha  do rádh bantíghearna díobh
adúbhairt grás ní ghiobúin nách leigfidís aoinbhean do na mnáibh sin 'na ccomhdháil d'eagla go ngalaróchadís an chuid eile do na mnáibh ionractha
agus ionnas nach bíadh drochmheas air air bpáirliment curfiom gach ní a n-órdúghadh go dleaghthach agus toghfiom banchléireach churfios síos gach staitiúid ar a ttiocfam d'áonáonta san bpárliment so  ann sin d'órduígheadar gan áonbhean do labhart áonfhocal san bpáirliment gan cead a cuir as an bpárlimint agus fíonáil do chur uirthe
agus aonbhean do-dhéanadh cráobhsgáoileadh ar áonní ar a ttráchtamh san bpárliment a chur do cheangal uirthe gan áonfhocal do labhart go ceann trí mhí agus fíonáil chúig bpúnt do chuir uirthe
as ann sin adubhradar gur mhithid dóibh trácht ar na neithibh do bhainfadh rena mórdhacht agus gur chuid mhaith dá mórdhacht coiméad do bheith aca modh éadaicc do bheith aca agus do chur úmpa
ní bhfuil amharas ar bean díobh gurab gúnáoi párliment as cór dúin do bheith oruinn ann so
gidheadh a ttáobh na n-éaduighe eile budh cór dúinn do bheith oruinn tugamuir a ndearmad an nós sin go mór ionnas gurab suithaionntas do chaile na brón agus don mhnáoi úasal san aimsir so is don mhnáoi mhacánta agus don mhéirdricc
ionann fós nós éadaicc d'inghinn táoisicc nó tighearna agus d'inghin an fhleasgaicc nó an liominicc má bhíd saidhbhir nó sáthach astach
do-chímáoid slapar na slúaiste ag cur síoda nó háloint ar a cíar caile
bídh ór ar a nglacaibh agus brásléid ómra nó iet ar a bpíopánaibh agus adharca adhbhalmhóra 'na seasamh os a sgalpógaibh an tan búidh cór dóibh bheith sásta le garbhéaduíghe easgartaicc
tigid dá olc a substaint ag ceannach an éadicc as fear
agus an dara ní do-bheir tarcaisne do na deaghmhnáibh bheith ar áonnós ris na cailáoibh cnapacha
ní hé sin amháin acht ní ghabhuid cuid do na mnáibh coitchionna cútha gan gach áonchomhartha onóra dá bhféadaid siad do bheith aca do chuir orrtha ionnas má fhuilngmaoid na neithe so nách bíadh aonchómhartha onóra aguinn do bhreis orrtha súd
beannuighim sgéimh na mbéithe measardha nglan malluíghim tréanchean sgléipe caitior lé seal smachtuíghidh féithe an bhéil 's an teanga tá mear is achtuíghidh féin gan aonbhean labhairt gan chead  oráid secília ní mhéigcrath
bantighearna sléibhe gcua
as ann sin tháinig cecilia chaoinbhéasach ní mhéigcrath agus as é adubhart as oruinn féin as cór dúinn aithfear na ngnóithe sin do bheith lena mhionca mhalartuighmaoid éadach do bhrígh nách fuil aontsórd éadaicc dá ccuirmáoid oruinn nách bí go grod 'na dhíag sin ag mnáibh na ndáorchlann
an tan bhearamáoid ár ngruaga do-níd an céadna
an uar churamaoid púdar bán inár cceanaibh cuirid sin deannach nó plúr cruinthneachta ina sopcheannaibh
an uair léigamíd ár mbrolláoi ris do-níd sin an céadna agus gach nós eile sháoilid do chuirfeadh a n-onóir iad
as iad na mná úaisle do bheannuigheadh anollúd lé póig
anois an caile gá mbí bolaith croicinn ortha rithid síad lé póig chum gach mná dá onóruídhe
agus measuim dá ndéanamáois cucóil dár bhfearuibh go mbíadh dúil speisíalta aca an céadna do dhéanamh dá bhfearibh féin
níl fós meádhon ná measardhacht dá chongbháil a sácrament an phósda do bhrígh go bpósan fear úasal bean uirísiol do ghrádh cruidh agus costais agus bean úasal bhocht fear uirísiol do shaint a shaidhbhriosa ionnas gur hybride
clann leathúasal thig úatha
má curthar srían lé mianaibh anshásta maitior fíacha is píana temporálta do-gheibhthior ó dhía do ríghaltacht mhná breághtha ainm cheart dhíadha chiallmhar mhacánta  óráid lúsía do léaci
bantíagharna bhrogha an léisicc sonn ann sin do labhair lucía do léisi agus adúbhairt mar an ccéadna nách raibh áontsórd datha dá onóruídhe chíd na mná coitchionna nách cuirid ar a n-éaduíbh féin é an úair budh chóir dóibh bheith sásda lé duiliosg crann nó cloch nó le duille na feárna et gach gné datha onóraicc d'fhágbháil ag na mnáibh uáisle
ní bhí mar an ccéadna modh ná measardhacht a mnáibh na ndaorchlann ar áonach nó ar fhéasda do bhrígh go mbí d'easbaidh agus do dhánacht a mnáibh bodaicc nó balthaicc go suighionn a measg na mban maith ar sgáith saidhbhriosa nó sgéimhe éadaicc do bheith aca
dá bhrígh sin is órcheas dúinn staitúitt d'órdughadh a ttáobh na neithe so go prinsipálta agus as usaide dúinn sin do dhéanamh do bhrígh gur ris an ccinéal mbanda bhaineas na neithe so  ann sin do-rineadar acht párliament
gan cead do bheith ag mnáoi dháor ná mogh éadach do chur uirthe do bhíadh a ccosamhlacht datha ná ceannuígheachta ré héaduíghibh na mban uasal
do-rineadar fós ac eile inar orduígheadar gach bean agá mbíadh tríar inghíon ré neach do na dáorchlannaibh inghion díobh do chuir le céird ionnus go múdh usaide dóibh teacht súas agus maithios poiblíghe na mban do mhéadughadh agus do chothúghadh é
do-rineadar mar an ccéadna acht eile ina ttugadar ríaghlúghadh na cloinne mac na mban onóreach dá n-aithreachaibh agus d'órduigheadar a cclann inghíon do bheith fána smacht féin
agus mar sin do chríochnuígheadar an céad lá don phárliment leis an ndéantús so ó lusía do léise mar leanas a bhfaisios gan bhéim bíam féin go cliste gan mhoíll ceannas gach aoineith béaram fuinnte dár ccloinn na buinionaicc áorach' léighfid cruinnios gach slíghe is uireasba an léighinn gurab é ar ccine do mhíll  óráid márta ní bhrian
bantighear ó ccúanach agus eatharla sonn
ciodh trácht tángadar na deaghmhná sin an t-athlá chum an phárliment sin agus as í céad bhean do labhar san ccómhdháil
márta ní bhrían agus adúbhart gur léigeadar an fhoghluim agus an léighann a bhfaillíth comh mór agus sin ionnas nách fuil cion ar mbith ar san ccríoch so na héirionn do bhrígh gur mó an míann bhíos ag na baothánaibh óga úaisle a bhfíadhach a raingce a bpionnsa agus a súgartháoibh suaracha eile ná 'na bharaibh
agus as dearbhtha gurab é as fáth don chrích so bheith bocht do shíor agus a gcogadh ghnáthach nách cuirid na sáorchlanna a cclann ré fóghluim béas nó tréithe mar budh cuibhe ór sáoilid gur mór an tár nó an tarcuisne do dháoinibh úaisle bheith foghluimtha
agus ó táid ar cclann inghíon fánár smacht féin anois féacham créad is cór dúinn do dhéanamh riú  as an sin d'órduígheadar a cclann inghion go huile do chuir ar sgoil go mbeidís dá bhlíadhain déag d'áois agus ann sin gidh bé aca as deársgnaithe a cur ar a haghaidh isna seacht n-ealadhnaibh liberálta
agus íar mbeith clisde isna healadhnaibh sin tiocfam lé haimsir chum bheith ní as foghlamtha ná na fir do bhrígh a bhfaillíghthe isna healadhnaibh réimhráidhte  do-rineadar acht eile párliment inar órduigheadar a cclann inghion do chur go mainisdreach' a n-órdaibh ríaghalta na mban ag foghluim dlíghe dé agus iomchur deisgréidicc na mban ríaghalta
agus an tan do-chífid na fir sinne ag dearsgnúghadh orrtha féin glacaidh náire iad agus bíadh ag tnúth lin fán bhfoghluim go forlíanta
as cór dúinn fós aithfear do thabhart dár bhfearaibh agus casáoid do dhéanamh orrtha trénar ccur ó gach ughdarrás poiblíghe agus go ndéanaid sin gach ní mar shantuíghid féin agus mar as toil leó  d'órduígheadar uile an sin d'aonáonta uachtarántacht an mhaithios pobligh do bheith ag na fearaibh go ceann deich mbliadhain go ttigidís a cclann inghion chum bheith eólach isna healadhnaibh réimhráidhte
d'órduígheadar mar an ccéadna ughdarás agus uachtarántacht an uile neith ó dhorsibh dúnta asteach do bheith aca féin acht gan lámh do chur a n-arm
iar sin sgáoilid an chomhdháil lé fógra teacht ar a deich do chlog ar n-a mháireach san ionad chéadna agus tug lucia an chómharle se dhóibh bíodh coinios do shíor libh is carthannacht cháomh bíodh díogras anbhúr n-inntinn is beannaightheacht béas bhfur ngníomha go ttí libh gan bhasga gan bhéim is bhúr saorsi nár milltear le rachmus bhúr spréidh  oráid mháire ní mheic na mara
bantighearna na creataluíghe sonn
an treas lá do shuígheadar an chomhdháil cháoin chíallach sin d'éirig bantighearna onóireach árdshubháilceach dárbh ainm máir ní mheic con mara agus as éadh adúbhart gur mhaith leó deighchríoch do chúr ar an bpárliment sin agus dá bhrígh sin gurbh órcheas dóibh día do ghuídh a ccur féin ar staid na ngrás agus na subháilce agus na doghníomha do dhearmad agus sáothrughadh na subháilceadha do dhéanamh go díochiollach
agus chum na críche sin as riachtannas dúinn a fhios do bheith aguinn cionnas as cór na húrnaighthe do dhéanamh
agus a dhearbhsheathracha ionnmhuine' ar si 'tugaidh bhúr n-aire go friochnamhach do na bríathraibh as miann liom do chráobhsgaoileadh dábhur láthar
an tan bhías sibh ag déunamh urnaighthe as cór díbh bhúr n-inntinn agus bhúr n-aigne d'éadtromúghadh agus do thógbháil súas chum dé do bhrígh go bhfuilid trí neithe as riachtannas do bheith aguinn a n-aimsir na húrnaighthe
cionnas as cór dúin ar n-úrnaighthe do dhéunamh cia an dream a éistior ina n-úrnaighthibh agus créad iad na neithe churios tormiosg orrtha
ar ttús as cór do na húrnaighthibh bheith umhal gan bheith uaibhreach do bhrígh go mbí cion mor ag día ar úrnaighthibh an úmhail amhail adeir an ríoghfháidh dáibhí humilium et ionnas go n-abar ughdar d'áirighthe a mbeatha na n-aithreacha náomhtha gur mhúnadar na bitheamhnaicc ar an sloid do-ní sé agus go bhfaicionn an pheannuid atá fána chómhair siridh sé trócare le déaraibh go doilgheasach do bhrígh gur dearbh leis a bheith féin cionntach
an ní céadna as cór don aithrigheach do dhéanamh
a lochta d'admháil agus do chraobhsgáoileadh do dhía agus don oide faoisidineach agá bhfuil eochar ughdaráis na habsolóide ionnas go ccorróchadh an cruthaighthór chum trócare do dhéanamh air
ór amhuil bhíd na boicht go ro-umhal ag iarruidh déarca ar lucht an tsaidhbhris a shamhuil chéadna is cór do na peacachaibh congnamh d'iaraidh ar dhía ina n-úrnaighthibh le húmhlacht
an dara ní as cór do na hurnaighthibh bheith deiscréideach do bhrígh go n-íaraid iomad go neamhdheiscréidioch et tig de sin nách fághaid itche
amhuil do bhádar días mac zebedeus noch do athchuinghidh día fá dhuine dhíobh do shuídhe ar a láimh dheis et duine eile ar a chlí go ndubhart riú nácharbh fheas dóibh créad do bhí aca dá íarruidh
nó amhuil do shir pól cealg na colna do dhíbirt úaidh féin et gurab é freagra fúair sé
sufficit tibi gratia mea budh leór dhuit mo ghrása-sa
nó amhuil shireas neach ar a charid píosa airgid et go madh éidir gur fithche píosa do-bhéaradh an duine muinntiordha sin do
mar an ccéadna má íarrann duine onóir nó saidhbhrios nó sláinte ar dhía dob fhéidir nách iad sin do-bhéaradh día dhó acht ní budh feárr amhuil tig go minic do na sgoláribh beaga san sgoil noch shirios go minic gan gabháil ortha et fá dheóig go mbúailtior íad do bhrígh gurab é as mo théid a ttarbha dhóibh
amhuil adeir st
augustin an tan shiridh sibh na neithe temporálta lé modh et lé heagla ar choinghiol as cóir a iarruidh
más sochar díbh a bhfagh<á>il et más dochar díbh a bhfágháil go ttiúbhra éara oruibh do bhrígh gurab ag an líaig as feárr bhíos fios créad é an ní as folláin nó as anfholláin don othar et nách ag an othar féin
an treas feacht as cóir na húrnaighthe do dhéanamh do dhruím teasa ghrádha dé ór amhuil chuirios teas na teine d'fhíachuibh ar an bpota an t-uisge bhíos ann do chur tar a bhrúachaibh mar an ccéadna thógbhas teas ghrádha dé na húrnaighthe súas chum dé uilechómhachtaicc nó amhuil do bhíadh túis agá losga lé teine et ar ball éireóchadh deatach súas úaithe mar an ccéadna éirghidh na húrnaighthe do-níthar do dhruím teasa ghrádha dé et na carthannachta súas do láthar dé uilechomhachtaicc nó amhuil imthíghios soíghead do caitior le neart a bogha bríomhar mar sin téid na húrnaighthe do-níthar do dhruím doilghiosa do láthar an dúileamhain
gidheadh na húrnaighthe do-ní neach et gan é féin d'úmhlúghadh lé díogras do dhía níl ionnta acht amhuil béiceach nó bóghéimnioch ionnas nách déin gearán an bhéil tarbha don tí bhíos ag déanamh úrnaighthe má bhí an croídhe balbh nó 'na shúan
dá bhrígh sin an úair bhímíd ag guídhe dé as óircheas dúinn bheith ag gol et ag géarcháoine ar cceann léar thuilleamar píana síorrdhuídhe ifrinn
an treas feacht as cóir do na húrnaighthe bheith airioch ionnas go ttuigfeadh an duine íad et go ttiúbhradh a aire dhóibh amhuil adeir peadar bíodh sibh ag faire anbhúr n-úrnaighthe ionnas nách smúainfeadh bhúr n-ínntinn ar ní ar bith eile acht ortha
bíodh mar an ccéadna bhúr ccroídhche glan sgíamhdha ó na peacadhibh
óir as déisdineach lé ríogh nó lé prionnsa bíadh dá fheabhas má friotháltar é a soighthioch bhíos salach
mar an ccéadna as déisdinioch lé dia na húrnaighthe thig ó chroídhe et ó bhéal mórgaithe bhíos ar n-a thrúaileadh lé teimhiol an pheacaidh
nó amhuil dá mbíadh fíon ag neach as cosmhuil nách cuirfeadh a ccúmhdach a ccorann tshalach é
mar an ccéadna ní hinchreidte go n-éisdfidh día na húrnaighthe thig ón ccroídhe bhíos cionntach
ante orationem praepara animam tuam
déana hanam ullamh rés na húrnaighthe
ionan sin réa radh et teimheal truaillidh na locht do sgrios a háras na hanma leis an ccómhmbrúghadh croídhe sul íaras tú itche ar an rígh neámhdha
an ceathramhadh feacht dleaghthar do na húrnaighthe bheith do shíor gan fallíth óir as follas nách tig an sladuíghe a bhfogas don druíng bhíos ag foraire et go ngadaid a máoin ón muíntir bhíos 'na súan
mar an ccéadna teithidh an t-áidhbhirseóir ón ndruíng bhíos ag forfhare gan fallíth 'na n-úrnaighthe
vigilate at orate ne intretis in tentationem déanaig faire et guídhe ionnas nách tuitfidh sibh a mbúaidhreadh
oportet semper orare et non deficere ná tugaidh dearmad a nguídhe síorruídhe a n-aimsir bhúr n-éigiontais san mbeatha so amhuil adúbhart an t-eólach
d'úrnaighthibh bíodh dúthchas is fuinniomh an chroídhe as í an úmhlacht stiúras chuige sin sínn bíodh sgrúda et cúram aguibh chum guídhe et dábhur ccúmhdach bíaidh dúthracht is tarmuin chríost
bíodh a fhios agaibh a dhearbhsheathracha go bhfuilid sé neithe chuiris toirmiosc ar na húrnaighthibh
an chéad toirmiosg gan na húrnaighthe do dhéanamh a n-aimsir oireamhnaicc óir amhuil nách é gach tráth do-gheibh na boicht an déirc do bhrígh nách íarruid í a ttráth chór mar an ccéadna as a n-aimsir na ngrás is ait lé dia na húrnaighthe do dhéanamh chuige agus is ann gan amhras éisdios na húrnaighthe
an peacach do bheith a ngrásaibh dé ré linn na húrnaighthe do dhéanamh
óir adeir úghdar d'árighthe pecatores non exaudit deus