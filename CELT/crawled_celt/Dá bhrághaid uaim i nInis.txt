Dá bhrághaid uaim i n-Inis triall cugtha is cuaird neimhmilis; adhbhar sgís a sgaradh rinn anadh ón dís ní dhlighfinn
Dá bhrághaid—buan an phudhar—
nach fuighthear re bhfuasguladh —do bhá uair is do b'ionmhuin—
a-tá uaim i n-éiniomdhaidh
Dias brághad—ní beithte ris—
do-chuadar uaim go hInis; mé gan sheise ó shain a-nall do sgair mei-se dá marann
Is é ar leas gan í d'fhaicsin Inis d'éis na mbrághaid-sin; mar shaltraim ar úr Innse achmhaing mo shúl shilim-se
Truagh mo chomhrádh ós a gceann ag ceileabhradh don chuibhreann; do-bhir mo chridhei-se i gceas sibh san Inis-se i n-uaigneas
A-tá i n-Inis—uch do bhroid!—
Tadhg Ó Briain i n-a bhrághoid a-tá Gráinne—doilghe dhamh—
bráighe nach foighbhe a fuasgladh
Gé a-tú beo ní fhuilim ann Ua Mathghamhna ó nach marann; mo sheise mná ó nach mair a-tá mei-se gan mharthain
A-tá gach éigeas oile ar fhud Innse Laoghaire mar tám i ndiaidh na deise; lán do chiaigh an cridhei-se
Mo dhoimheanma 'n-a ndeaghaidh ní hurusa a hoileamhain; sul do bhí acht éantoirrse ann ní fhéadfoinn-se hí d'fhulang
A-tá doigh éigneach oile im thaoibh chlé 'n-a comhnoidhe doigh ag iomghoin ar mh'árainn im iomdhaidh nach iompághainn
Ríoghan do fhréimh na g Colladh is í ar tús do thoghamar; truagh dhamh-sa i ndiaidh a togha mh'annsa d'Ú Bhriain Bhóromha
Ní liom nach cian bhus cumhain; tángadar a Tuadh Mhumhain sgéala do-chuaidh fam chridhe; déara uaim 'n-a n-ainnsile
Gion go ndeachadh—dia do chor—
inghean ríogh Rátha Cruachon Ó Briain do budh bráighe ghill gáire 'n-a dhiaidh ní dhlighfinn
An chríoch-sa Mhumhan Mheic Con méad a hanshóigh ní hiongnadh 's a mbuain dí i ndiaidh a chéile rí Ó mac Briain 's a bhainchéile
Bheith dod lot ar do lár féin idir fhiodhbhaidh is eichréidh a Mhumha-sa ó nach maraid urusa dot eascaraid
Ní raibhe i ndán dá deirc mhoill inghean mhiochair Mhaoil Sheachloinn teacht tar ais—is crádh cridhe—
ó Dhál Chais dá céilidhe
Is amhlaidh budh áil linne ó chaladh Chuain Duibhlinne sí nó a taise do thoigheacht gér mhaise dhí a deoroidheacht
Ní guth d'ealaidh Átha Truim gan a hadhlacadh aguinn; mac Sláine 's sé nar cheaduigh gan Ghráinne 's é i n-éinleabaidh
Mh'uabhar a hucht na deise chuireas inn i n-éidtreise; as mo threise thángas riom rángas mei-se ó nach maireann
Gé do thréigeas iad uile ar choinnil Chláir Mhaonmhuighe níor thoill an chlann-sa Cholla gan roinn mh'annsa eatorra
Ag síol Cheallaigh 'gar chleacht mé ní anabh ar éis Ghráinne; mo chuid ronna dhíobh ar ndol ó shíol Cholla do-chuamar
Ionmhuin teagh a-tá folamh rer dheacair mo dhealoghadh; neach don dís nochan fhoil ann don toigh a-rís ní racham
Ag ól buabhall is bleidhe ag ceannach ar gceirdei-ne do bhádar lá san tigh thall fir agus mná nach marann
Béim budh iomnár dá n-aighthibh ní fríoth 'gun aos anaithnidh mo lucht comtha an gcéin do mhair gan bhéim ortha 'ga n-eolchaibh
An dias fa dtá mo thoirse —is í breath do-bhéaroinn-se—
rem ré ní fhaca a aithghin gidh bé aca fhiarfaighthir aréis Thaidhg mar thángas ruinn crodh ná ionnmhus ní iarruim; crodh do-bheirim ar ndol dí; crodh do-gheibhinn ó Ghráinne
Gotha ísle 's éigean dóibh a mbíodh aice fa onóir; a charaid ó theasda Tadhg ní lamhaid feasda acht fodhard arn-éag inghine hÍ Cheallaigh is Taidhg fa dtáid Éireannaigh —ní háil bas do bhuain umha—
do-chuaidh as an ealudha
Dá 