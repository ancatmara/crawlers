A Shionann Chuinn Chéadchathaigh deacair leanmhain do léimeann: nocha nfhaca h'éntsamhail leath a bhus do mhuir Éireann
A mhaighreach bhog bhairrleabhair iomdha fiodh áluinn umad: mór an éagcóir t'ainmneaghadh ó dhuine d'fhearaibh Mumhan
Dúthcha dhuit bheith againne dá bhféachtha dona fáthaibh:
Gleann Gaibhle as é t'athairsi an Bhréifne as í do mháthair
Mar mhusglas do mhór-bhuinne goirid bheag ó Shliabh Raisean nochan ó Bhrian Bhóroimhe do budh cóir bheith dot bhaisdeadh
Dá ndearnta-sa orainne ó do cuireadh thú a seilbh mbréige do-bhéarmaois do chomhairle duit iompúdh dod thír féine
A bhuinne mhall mhín-iasgach fan hiomdha adhbha éarlamh ó do-ní sealbh sír-iasacht ní racha tú ar a ndéanamh
Do-ghéan-sa do chosnamh-sa le Diarmaid ar son dána agus cosnaid Connachtaigh ris tú ar thoradh lámha
Más uime do iarradar tú ar bheith láimh ré Luimneach do bhádhus a n-Iarmhumhain 'snocha dearna dhíom Muimhneach
As leathtrom an t-ordachadh do shíol Bhriain bheith dár sreabhaibh 'snach abraid síol c Conchobhair gurab leó Laoi nó Leamhain
Dá madh le gach comharsain fonn gach fir oile a Shionann máseadh is do Chonnachtaibh leath amuigh dhíot a Shionann
Muimhnigh má do-rinneadar sealbh dot bhuinne saor sriobhard créd do-bheir ar Mhidheachaibh gan dol ad sheilbh a Shionann?
Ceisd iongnadh ort agoinde a Chríosd thoicthigh gach ionam nar cuireadh a n-aithearrach abhann romhad a Shionann?
Abair riom a Ógh-Mhuire chuirios bláth fiond ar fhiodhcholl créd tug ar Bhrian Bóroimhe gan dol ad sheilbh a Shionann?
Roinntear Éire fhóid-ghreanta le Fionntan mar fuair Iollann ataoi-si don chóigeadh-sa ó shoin anuas a Shionann 