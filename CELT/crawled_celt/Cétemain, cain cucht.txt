Cétemain cain cucht:
May-day Ro fogluim-sim in tréide nemthigius filid .i. teínm láega & imus for-osna & díchedul di chennaib
Is ann sin do-róine Finn in laíg-si oc fromad a éicsi:
Cétemain cain cucht rée rosaír rann; canait luin laíd láin día laí grían gaí n-gann
Gairid cuí chrúaid den; is fo-chen sam saír: suidid síne serb i m-bi cerb caill chraíb
Cerbaid sam súaill sruth; saigid graig lúath linn; lethaid fota fraích; for-beir folt fann finn
Fúapair sceith scell scíach; im-reith réid rían rith; cuirithir sál súan; tuigithir bláth bith
Berait beich bec nert
bert bonn bochtai bláith; berid slabrai slíab: feraid saidbir sáith
Seinnid caille céol; con-greinn séol síd slán; síatair denn do dinn dé do loch linn lán
Labraid tragna trén; canaid ess n-ard n-úag fáilti do thoinn té; táinic lúachra lúad
Lengait fainnle fúas; im-said crúas cíuil cróich
for-beir mes máeth méth; innisid loth loíth
Leig lath fath feig ; fert ar-cain cuí chrúaid; cuirithir brecc bedc; is balc gedc láith lúaith
Losaid foirbríg fer; óg a m-búaid m-breg m-bras; caín cach caille clár; caín cach mag már mas
Melldach rée rann; ro fáith gaíth garb gam; gel ros; toirthech tonn ; oll síd; subach sam
Suidigthir íall én i n-íath i m-bí ben; búirithir gort glas i m-bí bras glas gel
Greit mer imrim ech; im-sernar sreth slúaig; rosáer rath geilestar: ór eilestar úaid
Ecal aird fer fann; fedil fochain ucht; uiss ima-cain ‘Cetemain cain cucht’ 