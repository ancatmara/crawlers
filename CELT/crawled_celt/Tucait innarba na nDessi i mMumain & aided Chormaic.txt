Tucait innarba na n-Dessi i mac Mumain inso & aided Chormaic C ID dia tá cóechad Cormaic hi Temraig Ni handsa fer amnas ro boí dona Déssib Maigi Breg id_est Óengus Gai buafnech id_est gai nemnech co slabradaib.
Teóra slabrada esti triar for cech slabraid.
Is airi atberthe Oengus Gai buafnech de id_est dígail gres ceneoil dogníd id_est bale i ndénta fingal letualand d'immirt for fannaib ní anedsom so n-indechad.
Ruc Cellach mac Cormaic ingin a brátharsom id_est Forrach ingen Soraith id_est meic Artcoirb Is and boi Oengus ic dígail gressi ceneoil i cociud Conacht in tucht sin.
Téit Eogan d'insaigid Oengusa.
is rochlíamain damsa mac Cormaic a Oengus or se.
Dó dotaig ar Óengus ar ní ricubsa co ndernur inní fris tánac.
Tanic Oengus matan moch iar sudiu & sé scíth ocurach iar barbad dremmi ro immir in fingail.
co mnaí & sí a hoenur oc ergnom cota methli.
Deoch & mír dam a ben or se doig am ítmar acurach.
Ní hairchisi th'opar or si andá opar in lochta asa cuit seo.
Ba scíth lasain mnaí a ndognid Oengus.
Olc or si do dán bith oc búadred na Herend & t'enech d'ácbáil fo bíad.
Dochu lim.
orsi andá dígail saraigthi do brater écnigud óenmná dait. Nos geib ferg & tomlid na hocht mbargin & dobeir a dí láim fon mudi & tocbaid fair & nir ét in ben a thairmesc.
Fecid in ben ocá cháiniud.
Tócbaid in derba fair & dobeir bulli in cend na mná conid romarb.
Gebid ferg & luindi & tic immach & tecmait da sleig inna dib lethfoltaib cor scail a folt mo chend.
iar sin do saigid Temrach Atchimsea or in dercaid láech orcnech garb grellíath & turi rígthigi fria ais & tarfas dam gné fergi fair. Is é Óengus or Cormac & tabar d'oid hé.
A dalta hi farrad Óengusa id_est Corc Duibni mac Corpri Musc meic Conaire meic Etersceoil ro boiside o feraib Muman i ngiallai fri láim Cormaic I tech n-Óengusa ro aithniset fir Muman a ngiall dia airchisecht.
didiu Óengus issa rígthech i rrabi Cormac ní tharat im Cellach i n-eslis Oengus. téit co mboí iter Cormac & fraig.
not beir and sin a gilli or Óengus la tabairt forgoba inna bruinni co mboí isin cleith fris anall. Oc tabairt dó in gai a bruinnib in meic taraill brefe na slabraidi dar súil Cormaic co ndernai da leth di ina chind.
Co n-ecmaing a hirlond i n-étan ind rechtaire id_est id_est Sétna meic Blaí.
co mboí triana chend síar.
Immalle dorochratar in mac & in rechtaire id_est Sétna meic Blaí.
ro mebaid súil Cormaic & ní roacht greim fair co rránic a tech.
ro marb nonbor do churadaib Cormaic oca thofund & a dalta leiss id_est Corc Duibni & atrulláeside a giallai.
Ní deochaid dí Cormac hi Temraig ónd uair sin ar ni hada rí co n-anim inti conid i n-Achaill id_est áit hi fil Scrín Cholaim Cille indiu ar Themair ro boí.
Issin bliadain ar chind dano fúair Cormac aidid hi Tig Cletig.
Doratsat tra na Dessi catha iar sin do Cormac & ro mebdatar forsna Desib.
Batár tressiu fortlisi fer n-Érend fo deóid la Cormac.
Bá maith cid a cenelsom na n-Dessi id_est cland Fíachach Suigthe meic Fedelmede Rechtada meic Thúathail Techtmair.
Oc Dumu Dér iss and celebraisit mná na n-Dessi do Themraig id_est dera fola ro teilcset ic scarad fri Temraig id_est fría tír & fria talmain co bráth.
m Maig Inir is and tucsat in cath ndédenach. is inir in cath sa innosse or Cormac.
bid ed ainm in maigi co brath Mag n-Inir.
Lotar na Desi iar sin co mbátar oc Ard na n-Desi i mac Maig Liphi.
atraigsetar iar sin Lagin do gabail in tírIsin forro di cach leith.
Ro bátar iar sin hi cosnam fri Dunlang fri ríg Laigen & fri ilcenelaib ailib sechnon na Hérend.
dociuchratar a trénfir & a laith gaili and.
Mór do chathaib tra ro chuir Oengus & Corc Dubni and sin.
Dorochair Oengus and sin i l Laignib fri maccaib Corpri Lifechair id_est Fiacho Srobtine & Echaid Domlen & Eocho in chacaid i ndigal Chellig sula Cormaic.
Lotár didiu co mbatár i ndesciurt Lagen na Desi id_est i tír aessa na imirgi.
Tíagait iar sin for muir aníar oc Miledoch id_est míle tige id_est inde Milidach nóminatur doronsat and.
Lotár iar sin la muir síar co rrancatár Tech n-Duind iar nd Erind.
Sund rom altsa or Corc Duibni atrebom sund id_est Corpri Músc mac Conaire dia tát Muscraigi Muman is é doroni fria derfíair id_est fri Duibind ingin Conaire in tan ro boí i rrigi Muman.
Bátár mesaite a torthe.
Gó na flatha fótera so or Corpri fingal aní doronus.
In fil ní de fil da mac id_est Corc & Cormac i n-oentairbirt ructha.
Ro chorc indala n-aí araile i mbroind a mathar.
Loscther or fir Muman conná raib a n-anfíal is tír.
Tabar damsa or in druí ro boí isin dunud in Corc ucut cono rucursa a Herind conná raib a n-anfíal and.
Doratad dó & rouc leiss i n-indsi & a chaillech.
Boí a ainm na calligi & bo find óderg leo.
Dobertheá dinech for Corc for druim na bó cacha óenmaitni.
A llá sin dano cind bliadna conos lá in bó uadib issin muir co nderna carraic di issind fairrce id_est gentliucht in meic dochóid Bó Boí ainm na cairrce & Inis Buí ainm na indsi.
Tucad in mac iar sin i n-Herind afridise.
Geib th'ua it ucht a Sárait or Boí fri ingin Cuind Cetchathaig.
A Boí.
céin bes in cethrur innuae.
linnui cia no charthaso ba lat mac dot ingin mac dot mac.
or Buí. Is and asbert Sárait fri Boí inso id_est fri mummi a meic Mo dá mac nirbo chóir a ngradugud Corpri Músc do dul coa fiair Corpri Niad dom sárugud id_est im marbad Nemid id_est a sarugud do Chorpri Rigfota im marbad a fir eter a dí láim id_est Nemed mac Srobcind hi cath Grutine oc marbad Ingciuil ro boí for inchaib Nemid co torcratár a nnís i cath Grutine la tri maccu Conaire do dígail a n-athar for Ingcel.
hi fail Nemid ro boí a mmáthairseom coro marb Corpri Rigfota eter a dí láim conid de sin ro gabsi in rand.
Is é in Corc sin tra dodeóchaid lasna Deise anair.
Anaid Corc thess Batar na Desi for fainnel as cach inud na chéli o amsir Chormaic co amsir Óengusa meic Nad Fraich.
Asbertatar a ndruid friu conna gebtais fos acht tria ingin ríg Laigen d'ailemain doib.
Conid é doratsat Ethni id_est Uathach cucu for altrom b doberthe di combad prapiti no asad E id_est ingen Crimthaind.
Tabraid damsa for Oengus do mnaí id_est for ndalta.
dobersa ferand duib na tinscra id_est ferand rig fíl damsa la Osraige frind andes & is cet duibsiu a forsingud foraib.
Doberar dó ind ingen.
Tiagait fodes i mmedon in tíre.
acht chena nírb áelid dóib ar buí in slúag forro for cech leth.
Is amlaid ro bátár amal mucca eter conaib.
In rotach leósom im for cach leth.
in cath di cech leith díb cech oenlathi in maidb remibseom for cach leth.
Cách fénnid & cach foglaid dodeochaid asa tir doberedsi ór & airget dóib ar cungnam risna Désib.
mac uí Creca o Druim Díl druí dall di Osraige is uad terchanad forna Deise co mmaided forro. Ingen uallach leis maith lei teglachas.
ro gab co Ethne.
no aithiged co Ethni.
conas taratside dochum fir dona Desib.
Noco maith ar noediu or Ethne atá th'athair friar muintir.
ni chumgaimsí am ni de or si Eírg damsa or Ethne id_est Uathach & tabair múin imme dús in dingebad dín.
Robad maith a lúag duit.
maith ám or si.
síar ind ingen co Díl. Can so a ingen or se.
ón Chasiul sa atúaid or si.
In fir bith duit hi fail na Ethni corpthIsin atúaid.
is fir or si.
Maith ám or se.
Dotidnadso dodeocadsa or sí Pait meda ro gabussa ar bith ós chind cáich.
ataifetsa tenid dait tomail co rrucursa do bennachtain.
Ibthi didiu co maith.
Ataig a díchelta ass iar sudiu.
Is olc or se in sathe ro gab duib i cind for tíri id_est na Dessi.
Cumma sin or se ragait ass i mmedon laí i mbárach.
Atósa ic tarchitul forsin dlaí ucut fil imm asso loiscfidir in Inneóin i mbar biaitseom i n-Urd alláthíar co n-acatar a dé.
Leicfidir bó mael derg taris síar.
nos genat in óengair focichret.
ragait ass noco taidlébat a tir se co bráth.
Maith or ind ingen cotail in tan bas mithig lat Contule iarom.
Berid ind ingen dloí ind assa colleic co ranic Cassel ría matain.
atnaig Ethne fades cosin dloí co ranic na Desse.
Loiscthir in dloí seo for Ethni & tabar bó máel derg dun nicon frith in bó.
Maith or in druí dona Desib ragatsa i rricht na bó dom guin sair ar sairse ona Dessib dom claind co brath.
Dogníther amlaid.
Leicthir in bo sair.
Is and bátar Osraige i n-Indiuin.
dogníat na Desse innossa or Dil. Tene do loscud & bó do lécud forsind áth aníar.
Nibo inmain ní ón or se.
In fil in dloí isind assa or se.
Nád fil or in gilla.
Olc ón om or se.
Ná gonat ind fir in boin or se nos lécet seco.
Nos gonat gilli na n-ech iarna cúl.
Cissi gáir seo or se a gilli.
Na gilli oc guin na bó.
Fe ammae mo carpat dam or se.
A hOrd slatir in Indiu o Indeoin co Lainnin.
nicon bia tairisium fair.
Ba fr ón ro srainset na Desse taris aniar 