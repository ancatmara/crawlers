A bhráighe tá i dtor London a ua Chonaill chaomh Ghulbon do gheimhil-se is lór do léan ar shlógh sein Inse Saimhéar ndiaidh ar gcarad do chaill a-nois a Néill Domhnaill is é an bann dar mbreith ar gcúl; níor am dod bheith i mbríosún
Ní tu-sa a-mháin a mheic Cuinn don chur-sa i láimh i Lonnuinn; sliocht bhar n-iarnaigh ar fhóir mac Breagh do iarnaigh ghlóir na n-Gaoidheal
An feadh nach fuil ar do thol iomdha ó Bhóinn go Beinn Gulbon i ndaoirsine 'ma-raon ruibh gan shaoirsine ag aon d'Ultaibh
A-táid eidir thuaith is chill eidir fhuil aird is ísill ag roinn bhar rodhochair ruibh boill comhothair dod chneadhaibh
Na mná na boicht na brughaidh na huird is na hollumhain gach mac robhras gach rinn áigh id chomhghlas a chinn Cruacháin
Ionann ualach ionann cneadh ionann cóir dhaoibh is dóibh-sean ionann innreamh ionann ceas ionann imneadh is áineas
Do ghabháil a ghéag Eanaigh —lór do ghlas ar Ghaoidhealaibh cách uile i láimh as do los—
ní le duine a-bháin bheanas
Dóchas laochradh Leithe Cuinn gaisgeadh curadh chlann g Conuill a-táid a Néill Ghairbh id ghlas a n-ainm a gcéim a gceannas
An glas re fada i bhfuil sibh ní glas é ar Rígh an ríchidh do bhreith as dámadh é a dheoin dá gach ghlas ós sé as seighleoir
Ós sé seighleoir gach geimhle Rí nimhe ar gceann coimeirghe do dhruim do ghiallchuibhrigh guidh a thriathbhuidhnigh Fhuinn Fhiachuidh
Le guidhe Meic Dé na ndúl mór mbráighe do bhí i mbríosún romhaibh do saortha mar sain ar modhaibh naomhtha a-nall-ain
Do bhí—ní cúis as ceilte—
neach róibh fa rígh Éighipte nar tharbha an chóir ar a chúl go ndamhna bróin i mbríosún
An chúis do cuireadh 'n-a leith ar n-a dealbhadh i ndíchleith —ní chuala an rí an failcheas fill—
do bhí i n-aincheas a hinnill
An Patri-arca Ios-éabh ar ar chum méirdreach mísgéal dar leathnaigh gnaoi Dé na ndúl is é do bhaoi san bhríosún
Le toil Athar na n-uile táinig dá thaom trócaire an rí ar gcromadh ar an gcoir sí ar 'n-a lomadh dá láthair
An rí Forann mar fhuair fhios nach dearnadh air acht aimhleas do saoradh é as a haithle is é i mbaoghal básaighthe
Ní hé amháin gur saoradh sin rí Éighipt trá ar n-a thuigsin ar feadh a thíre do thogh 'n-a fhear ríghe do riaghladh argclos do neamhghair a Néill mar so ar aithris an fhíréin a-tá ar ndóigh a Dia na ndúl nach a-mháin nach bia i mbríosún;
Acht go gcuimhneocha an choróin duit a-rís le ro-onóir gach a bhfuair sibh ar a son is gach buaidh libh dar leanadh aran bhfáth fa bhfuile i nglas acht go gcroma Cing Séamas ná meas nach saorfaidhe sibh 's ar leas fraochmhuighe Fuinidh
Súil Banbha red bheith a-muigh a mheic Cuinnmheic an Chalbhaigh ag cur beochroidhe i gcloinn Cuinn 's ag buing eolchoire oruinn
Do thoil aon Mheic Dé na ndúl biaidh trá a thriath Seandún do dhaoirsine rú 'ga roinn 'n-a saoirsine ag crú Chonuill
Rí nimhe a Néill Í Domhnaill ad-chluin th'osnaidh n-éagcomhlainn ad-chí ar gcruth do-chí bhar snaidhm a ghuth go dtí fan dtoghairm
Dóchas cháich ar chanas rut; nár léige Dia a dul seachat an tsúil chabhra ad-chualaidh mé ag sluaghaibh Banbha a bhráighe
A bhráighe
Mó an príosún fós i n-a bhfuil inghean ríogh fhréimhe Dálaigh a bhfuilnge ag crádh a cridhe doilghe dál a daoirsine
Dá mbeith nach biadh do dhochar do chách uile it iarnochadh acht an brón i n-a mbí soin do budh mór an ní a-nall-oin
Ní hionann tuirrse is tuirrse ní grádh grádh 'n-a focair-se ní himneadh as doghrainn dí inghean Í Domhnaill Daoile
Fa sgaoileadh Néill is Neachtain muna bheith sunn saoileachtain do bhiadh an brón mar nach fuil ní bhiadh clódh ar cumhaidh
Nár tháire—ná táire mé—
Aodh Ó Domhnaill i ndaoirse; nár chluineam i láimh re a linn ar bhfuigheall áir dá fhoirinn 