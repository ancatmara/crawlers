Marthain duit a chroch an Choimdheadh a chroinn diadha an duille bhuig ar an bhfád-sa is dóigh ar ndeaghail pácsa is cóir 'n-a dheaghaidh dhuid
A chroch Dé do dhlighis cádhas ó chloinn Ádhaimh athair cáich; is mor mac gcionntach ro ceannghadh lat a fhiortach bheannghlan bhláith
Peacaidh na cruinne do cheannchais a chroch ghrádhach—gasda an ruaig; tugais cobhair a chroinn ghrádhaigh do chloinn cholaigh Ádhaimh uaid
Inneosad duit diamhair nimhe ní dá sgéalaibh sgéal go nós; do-chluinfe Rí gealchas gréine ní dá sheanchas féine fós
Do-rinne cathraigh n-aird n-aoibhinn Athair na slógh Saor na gclann 'n-a léibheann úr ghlan gan ghairbhe gur ghabh tnúdh na haingle ann
Do hionnarbadh tre n-a n-uabhar aingil nimhe—nár an chuairt; ar gcur as na n-aingeal gcruthach fa hainneamh glas suthach suairc
Tar éis ionnarbtha na n-aingeal nír bh'iongnadh dhóibh dáil a bhfras ar gcur a gcúl re clár nimhe lán a súl dá ibhe as
Do dhealbh Dia Éabha agus Ádhamh d'iarraidh daoine—dáil gan chruas—
dá síoladh agus dá snoighe do líonadh an toighe thuas
Do sháruigh Éabha go huaibhreach Athair na ndúl—doiligh linn—
a síodh do luit as a luighe gur thuit a síol uile inn
Do cuireadh Éabha d'fhód Pharrthais na bport ngéagach—glan a lí; turas na slat—suairc an t-innreamh—
fa cuairt mac is inghean Marbhais Cái-in mear mac Ádhaimh Aibéal déirceach—díocra an mhóid—
do leacain leabhair chruaidh chámhuill an sduaigh reabhaigh n-áluinn n-óig
Beirthear Seath—fa suairc an toircheas—
troigh mar eala ucht mar bhláth; ní fríoth gein mar é 'n-a aghaidh is é sein do chabhair cách
Gluaisis ainn-séin d'iarraidh Parrthais —prap an toisg nachar thoisg chlé—
sa bhfearann mhín chraobhach chrosach i dtír bhraonach dhosach Dhé
Do-chonnairc uadh aonchrann lomáin ar lár Parrthais—prap an chuairt; is luath do ghabh crotbhall críne an bogcrann glan sídhe suairc
Ad-chonnairc aonmhacaomh áluinn ar fhud an chroinn soir is siar gur líon do chnuas an crann lomáin a-nuas fa bharr bhfolláin bhfiar
Lingis trí gráinne a géig abhla i n-ucht Seith rer seachnadh móid beagán cnuasaigh maith re a mhaoidhimh don fhlaith uasail fhaoilidh óig
Gluaisis roimhe sa ród chéadna i gcríoch Parrthais na bport ngrinn fuair go suairc na gráinne gheala áille 'n-a chuairt d'Eabha fhinn
Innisis d'Ádhamh dá athair inneall Pharrthais phuirt na ród; "do-chonnarc aonchrann san fhiodhbhaidh" aran tsaorchlann ionmhuin óg
"Do-chonnairc mei-se" ar mac Ádhaimh "aonmhacaomh—is nír thaom tláith—
go ndearna aontaradh uile don mhaoltamhan bhuidhe bhláith "
"Sinne féin do chríon an crann-sain"
comhrádh Ádhaimh "'s nír é a uair; is é an bioth an crann a chara gan ioth ann 's gan ana uainn
"Mac Ríogh nimhe an naoidhe áluinn do fhóir sinn—ní seachmhaidh dhamh—
gur chrann úr an t-athchrann éadtrom fa chúl sgathcham ghéagdhonn ghlan "
Tig an t-éag go hÁdhamh ainn-séin d'aithle a thurais—truagh an chuairt; do ba bhéad go mbleidhe ndeaghóir sgeile a éag fa seanóir suairc
Eirghis Seath—fa suairc an giolla giolla óg nar adhair ceilg—
agus cloidhis uaigh dá athair an sduaigh roidheis ndathaigh ndeirg
A thrí ghráinne gabhais chuige —cabhair cháigh a-nois do-niad; i mbéal Ádhaimh seach gach ionadh do cháraigh go h-iodhan iad
Fásais trí géaga as na gráinnibh —fa gort buadha ar bheagán síl; oirrdhearc fós fan gcruinne gcrosaigh nós gach bhuinne dhosaigh dhíbh
Tu-sa an treas crann do na crannaibh a chroch Dé fa ndlighmid múith; do bás 'gud thairngire ó thosach id ghlainbhile dhosach dhlúith
Beirthear ainn-séin Muire máthair máthair Chríosd do chosain bladh a folt drongach mar ór n-íorna torrach an ógh ghríobhdha ghlan
Beiris Muire an macaomh oirrdhearc Íosa Críosd an chraobh fa bhláth Athair na slógh—fa séan buadha; an sgéal mór do-chuala cách
Tugadh chugad-sa dá chrochadh tar ceann daoine Dia dá íoc; an tí do cinneadh dar gcabhair do milleadh Rí an domhain díot
Tugadh chugad a chroch ionmhuin abhra gléadhubh ós ghruaidh mbrioc; do bhí a chaomhchros chaomh mo chridhe maothbhos shaor dá righe riot
Do shín riot a righeach n-áluinn Íosa Críosd—fa caomhthach lonn; do sgaoil ort a bheannach bhuadhach a fholt gleannach dualach donn
Ionmhuin cách do crochadh ionad ionmhuin anam ionmhuin corp mo Rí mo chridhe mo chara do bhí ag snighe a fhala ort
Gion gur fhás caor ort nó áirne nó ubhall cumhra nó cnú do shíol clann deaghbhan an domhain dearbhadh as crann toraidh thú
Tú fuair Maoise—mór an conác—
tre chionn Ádhaimh—aobhdha an folt—
do bhun thall fa úir na huaighe do bharr 'n-a chlúimh uaine ort
Tu-sa fuair Dá-bhíoth san díothramh i ndiaidh Maoise—meadhair dheis—
maith a chuairt d'fhaigsin an fhásaigh aisgidh shuairc an lá-sain leis
Tu-sa an céadchrann do chuir Solamh suas 'n-a theampall—toisg nar íoc; leis do beanadh thall ar dtosach do bharr leabhar dosach dhíot
Is tú ar ndídean is tú ar dtearmann is tú ar leigheas i ló an bhráith is tú an crann far chuir an Coimdhe fuil a bhall do choimhdhe cáich
Is tú ar sgiath 's ar gcloidheamh cumhdaigh a chroch Dé far dhoirt a chrú; nocha chluinim fhuaim na habhann uair nach cuirim tharam thú
Tú linn táthuighthe na talmhan; is tú an caisléan ós chionn díog; is tú an lomán lán do thoradh; slán follán an domhan díod
Fillfead chugad a chroch ghrádhach an glún deas le ndearnas olc; léigim fúm é agus ní fhuláir an glún clé dom fhuráil ort
Is asad do-chuaidh an Coimdhe ar chreich Ifrinn—eachtra shoirbh; is tú thug an gcabhair gcalma i n-aghaidh na habhla oirn
Fa lór bláithe do bheann gcumhdaigh gidh croch dhubh thú a-niodh 's a-né fa croch chorcra thú dar dtearmann ó chrú ochta is dearnann Dé
Doiligh leam gan an leith eile d'fagháil chugad a chroch naomh go mbeith sunn comhfhad an Choimdheadh don chrunn robhog choirrgheal chaomh
Ní fhaca i bpurt do na portaibh puball mar do phuball snáith; ní fhaca teagh mar do theampall a dhathta geal beannchorr bláith
Tu-sa is Muire máthair Íosa do fhóir inn-ne is níor bh'olc fáth; bhar gcneas caomh níor chin a shamhail sibh ar-aon do chabhair cách
Peacach sonn ag sléachtain chugad ní cóir m'obadh gidh olc mé; toirn agus geibh phóig ón pheacthach ceil do mhóid a dheaghcroch Dé
Seath mac Ádhaimh fuair thú ar tosach thall i b Parrthas na bport naomh; fa lór t'áille is eadh do-chuala id ghráinne gheal chuanna chaomh
Fada do las ar lár m'anman inneall t'aighthe as ionmhuin linn; mar thig eatal do ghual gréine snuadh do leacan réidhe rinn
Slánuigh an bioth a bhean chumainn comhaill damh-sa duais mo rann; mar thugais d'fhearaibh na heatha rugais d'fheadhaibh beatha barr
Marthain 