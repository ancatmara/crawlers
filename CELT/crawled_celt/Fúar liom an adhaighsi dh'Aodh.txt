Fúar liom an adhaighsi dh'Aodh cúis tuirse truime a ciothbhraon; mo thrúaighe sein dár seise neimh fhúaire na hoidhcheise
Anocht is neimh rem chridhe fearthar frasa teintidhe a gcomhdháil na gclá seacdha mar tá is orghráin aigeanta
Do hosgladh ós ochtaibh néll doirse uisgidhe an aiér: tug sé minlinnte 'na muir do sgé an fhirminnte a hurbhuidh
Gémadh fíaidhmhíol a bhfiodhbhaidh gémadh éigne ar inbhiormhuir gémadh ealta is doiligh dhi soighidh ar eachtra an úairsi
Sáoth leamsa Aodh Mhág Uidhir anocht a gcrích chomhoidhigh fá ghrís ndeirg gcáorshoighnén gceath fá fheirg bhfáobhoirnél bhfuileach
A gcóigeadh Chloinne Dáire dursan linn dár leannáinne idir dhorchladh bhfúairfhliuch bhfeóir is confadh úaibhreach aieóir
Fúar liom dá leacain shubhaigh fráoch na n-iodhlann n-earrchamhail ag séideadh síongháoth na reann fá ríoghláoch ngéigeal n-Gaileang
Sáoth linn do loit ar meanmain learg thais a thaoibh míndealbhaigh 'gá meilt a ngrúamoidhche ghairbh a mbeirt fhúarfhoirfe íairn
Bos tláith na dtachar n-édtláth síon oighridh dá fhúaighealtáth re crann rionnfhúar gcáol gceise ionnfhúar dh'Aodh san oidhcheise
Nárab aithreach leis ná leam a thurus timcheall Éireann; go ndeach tharainn —ná tí m'olc—
an ní fá ngabhaim gúasacht
Dá dtí ris an toisg do thríall do chur chúarta Chráoi Mhaicniadh—
ní tháirtheamar séd mar soin—
créd acht snáithghearradh sáoghail?
Líonaid re hucht na n-ánrath brúaigh ísle na n-úaránshroth; clúana sgor fá sgingbheirt reóidh dá gcor tar inghelt d'aimhdheóin
Folchar a gciomhsa cheana nach léir do lucht foirgneamha brúaigh easgadh na ngríanshroth nglan seasgadh fíanbhoth ní fédtar
Eagail dó díochra an anbhúain coill eachraidh is aradhshlúaigh sul dighthir tar síoth Láoi síar a slighthibh míonchráoi Mhaicniadh
Ní hé budh uireasbhaidh linn a thurus an tráth smúainim; lór do chor chúarta ar gcridhe gomh fhúachta na haimsire
Gidh eadh is adhbhar téighthe dhá ghnúis shúaithnidh shoiléirthe slios gach múir ghormsháothraigh gil 'na dhlúimh thonngháothmhair theintigh
Téighidh teannál an adhnaidh sging reóidh an ruisg shocarghlain geimhle chuisne a chorrghlac ndonn donnbhrat luisne nos leaghonn
Seachnóin Mhumhan na múr ngeal iomdha ó airgtheóir fhuinn Gháoidheal cúirte brúachnochta a mbeirt smóil ag ceilt fhúardhochta an aieóir
Iomdha ó chuairt Aoidh Mhéig Uidhir feadh íarthair fhóid fhionnfhuinidh cúirt 'na doighir ní díoth núa críoch gan oighir gan íarmhúa
Fuar 