Orthanach Ua Coillama cecinit:
Masu de chlaind Echdach aird atái a baird búaid cech óin indid etarlam nach ndúain de chomram chrúaid Chobthaich Cóil
Cobthach gabais Brí's a bróen ba derb ba cael gné a chuirp gabsai format fí fo bailc co mbad rí for Life Luirc
Luid do ráith mo ruirech ruiss rordígus ba fingal gand góita leiss Lóegaire Lorc luid a mac hi tíri Gall
Gabais Cobthach cíaso chían clandais slúago sochla dál degleth Ulad errid uill échtga Cuind co n-orddan n-án
Mad Cú Difne de lith lerg fúadait crithre grinne n-ard isin dáil sin sliucht nád cherb clú siut Laigniu lon fri Corb
Guin íar Lugdach réo nderg ríg rucad a tír toirthech tríath dainm dóib túath íarna ráth ótá Bó�nd co Áth Clíath
Cía nád cúala lir co rían rígi Meiss-Gegra don Maen?
mac Mis-Delmond dorar már marbsi Conall oc 'Ath Chlaen
Abrat loga lám dar crích fuilliucht fola dar 'Ath Clíath trí barrchais Berba conscáig rosrir Conall i lláim lúaith
Lánrí Lagen lúin co ngairg Corpre Niä-fer co feirgg íar nguin Ailella dond Aird atbath Cet mac Mágach meirg
Medón Uisnig ard in dind dia n-atád in bruiden borr ba si maten magen ing i n-abbad rí Lagen lond
Lassar medras in mbith mbúan Bruiden Dá Choca co n-ár atbath Conchorb comnart glond la Cormac Cond-Longes lán
Láthrais bóromai fó mind mór a tórmach toirthech tromm Túathal Techtmar Cormac Find Fíachra Cassán cosin n-Gall
Cóic cét déëc trichem tromm tress blíadain birte bend blíadain aile immed n-oll a comlond líg lumnech lenn
Láthrais Cormac gáis co sós sech ba formach for a ngrés fúacrais ba fíanna in fás fri trichait mblíadna in mbés
Béimend Túathail túathaig techt íar fecht fithre formach n-án indred Cormaic findgen grían íar nguin na n-ingen oc Fál
Finta dún ca teng na tend ol at éola ecnai uill ol at eana gnó� grinn cid dia mbóe cathró� Cuind
Ce atchethed tredua cáin Cormaic for máil maige maith is mac Ailella ind ríg ronír Brigit immon flaith
Fácaib Eocho Find fúath n-airt a thír arthír Lifi Luirc láthrais cathu ba caur tailc tar cend Lagen fri Leth Cuirc
Cétna cath fiche ba úath ó Ardd Lúathrid luid dond ár Áed mac Dergabail trén fer firend docer isinn áth
Órastarglaiss ba orddan n-án ní bu thár fri forggu fer fácbaid cathair dind cach slúaig la Laigniu thúaid i mac Maig Breg
Ba ard císel choscair chain Cormac co n-áni a chuir ó galaib óenfer íar tain dá ríg déëc dó do guin
Gasta Labraid Life líg Lugaid Corc den rígraid ráin debaid flaith fír Fíacha Crón co forthiu máil
Mogelni Morca mar dam Eocho mac Dúin ba trén dorn dá mac Labrada cend carad Ailill Etan canar gorm
Gormac Lagen lir co glend Corpre Liphechair fó mind fichset trí catha dar a chend co cath Cammair na trí lind
Lánrí Lagen lir co túaig Dúnlang feided flatha feoir níthach nene úair atbath i cath Feda Éoin
Ó fecta cath Dromma Deirg tallad airriun ír co ngairg a Brí Éle aurrand cháem corrici taeb Uisnig aird
Arm Lagen Gaedel cen lén
Cuind clú orddain errid áir amal leoman eter trét cach túata Cord co cétaib cath end uar aig rosgab ó muir co muir
Dagmaic Áugaine co ngrád Cobthach Lóegaire fria long lúath fris dia tucam lór slóged n-án amal muir co n-anfud úar
Aill is tóla catha crúach aill is córa cacha crích aill is grinne fidlo find aill is rinde fri neach níth
Nochotulsat flathi fíann fás a ndúine dían a mbress Pátraic ás hÉrinn hi foss Brigit óas hÉrind andess
Ó dosránic Brigit bán Rí mórchatha rodagael co cath Cobad aurgal búan i mbu búadach Aldán Áed
Imsceng Fíadat dentá amal phupall bís im dall trúag a cuinge feasa dogní síl mac n-Ádaim and
Ó cechlaind find atái co rind recni chaiss iar dam fadess dligthi Dondchad molbthach mass
Ma 