Uaigneach a-taoi a theach na mbráthar beag dod bhuidhnibh tairise do-chí tu-sa i ndáil do dhorchla; ní náir orchra ar th'airei-se
Do díbreadh uait—uch mo thruaighe—
do theaghlach bocht bráithreamhail; do-chím sibh gan fhear dot ionnramh a threabh bhionnghlan bhláithshleamhain
Ionmhuin drong do díbreadh asat a eaglas bhláith bhúidhiodhan buidhean tromdha chomhthrom chiallda modhchlann diadha an Dúiliomhan
A mhainisdear an mhúir shleasaigh sloinntear ó Sliabh Fhorannáin caoinidh an flaith 's an saoi suilbhir mar taoi it fhuilngidh anfhorráin
Fuarais cleachtadh céile n-iodhan a adhbha an fhuinn ghlaintealchaigh; bheith it aonar níor dhual deit-se; truagh do bheith-se id bhaintreabhthaigh
D'éis na gcéile do chleacht tu-sa a-taoi—truagh an mhalairt-se—
gan chluinsin sgéal gcean ná gcliathcha gan fhear iarrtha th'amhairc-se
Cuimhneach mé gur mheince leat-sa líon áigh ógbhadh gcaithreannach ag líonadh is-teagh id thiomchall a threabh fhionnchorr Aifreannach
D'éis díbearta na n-ord uile i n-iath Éireann eangfhoirbhthe dé an chreidimh do bhaoi gan bháthadh id bhláthar bheannuighthe
D'aithle a n-uarais d'aoibhneas ghnáthach do ghlóir nar ghlóir dhiombaltach ar uaigneas t'árais má féachtar tárrais éachtchor iongantach
Tu-sa it árus ealtan gcíocrach ar gcaill th'aosa ionmhuine; briseadh croidhe an tolg dá dtárras t'ord i n-áras fhiodhbhuidhe
T'altóra gan earradh gcrábhaidh do chluig chaoine cheolmhara mar dhúil mbailbh gach laoi gan labhra mar taoi is damhna deordhubha
Iomdha coireach cionntadh n-iomdha d'fheadhnaibh Fódla fionnshoillse fhuair ar dtadhall bhar sleas samhghlan leas a n-anman ionnaibh-se
Iomdha cuideachta clann bhflaitheadh le bhfríoth féasda soineamhail idir shleasaibh do choim chláirthigh ón droing chráibhthigh chroidheamhail
Iomdha bocht do biathtaoi it orsain 'gun ord shochruidh shéimhidhe; dursan linne a lorg 's a láithreach gan ord gcráibhtheach gcéillidhe
Glan an bhuidhean do bhí id ghrinneall —níor ghloine géis ealashroth—
cuire diadha caoimhghrinn ceolach saoirbhinn eolach ealadhnach
Gairid gach la ag an lucht chéadna; níor chian adhaigh fhírleabhar; ní feas ní 'n-a aincheas orra d'ailcheas rolla ríghleabhar
Mairg ler díbreadh an ndruing bhfosaidh; ní feas cread a gcionta-san; mór a gcrábhadh deas a ndaonnacht ni feas aonolc ionnta-san
An t-Airdrí dan hainm an Tríonóid go dtí dá thoil ghrásamhail tabhairt an chuire mhóir mhallghloin róin don adhbhaidh fhásfhollaimh
lann Phroinnsiais na bhfuighleadh dtaidhiuir fill don teaghdhais naoimhiodhain; a Mhuire mhór féag bhar bhfearta fan dtréad searcdha saoidheamhail
A Phroinnsiais a phlannda gheanmnaidh guidh Dia deaghmhac fionn Mhuire fa fhurtocht ar do chloinn choirmigh; roinn ret oidhribh t'ionmhuine
Ó tá treimhse 'n-a treibh uaignigh an áit ghrianach ghlanuaidneach tar neart cumhacht na bhfear bhfraochdha rob teagh naomhtha neamhuaigneach
Uaigneach 