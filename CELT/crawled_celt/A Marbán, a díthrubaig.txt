A Marbán a díthrubaig:
King and hermit A Marbáin a díthrubaig cid ná cotlai for colcaid?
Ba meinciu duit feiss i-m-maig cenn do raig for lár ochtgaig
Nicon cotluim for colcaid gé bethear com imslánud: atáaid sochaidi amoig atraicc hocim imrádud
Ní marutt ar comolta scarad fri nínlúaidi: acht mád óinsessoir namá ní mair nech díouh a Gúaire
Ornait ocus Lugna lán Laidgén ocus Ailirán atá cechturde fri dán Marbán ocus Cluithnechán
Rochluinis mo tiomna-sa frie húir techta don domun: mo qhúach-sa din díthrebach mo crain do Laidgén lobhor
Mo scían is mo spedudhud ma trebad i Túoim Aidchi mo lourc mo crain mo cúach mo tíag lethoir mo cairchi
A Maruáin a díthrubaig cid dia tiomna docúaid? don fior cerda a rath acht a brath do Mac Dúaid
Atá úarboth dam i caill; nís-fitir acht mo Fhíada; uinnius di-síu coll an-all bile rátha nosn-íada
Dí ersainn fraích fri fulong ocus fordorus féthe
Feraid in chaill immá cress a mess for mucca méthe
Mét mo boithe — bec nád bec baile sétae sognath
Canaid sian m-binn día beinn ben a l-leinn co londath
Lengait doim Droma Rolach assa sruth róeglan
Fodeirc essi Roigne rúad Mucruime múad Móenmag
Mennután díamair desruid día m-bí selb sétrois
Día déxin in rega limm?
Rofinn mo bethu it écmais
Mong co libri
ibair éoglais: nósta cél!
Caín in magan: márglas darach darsin sén
Aball ubull mára ratha
m-bruidnech m-bras; barr dess dornach collán cnóbec cróebach n-glas
Glére thiprat essa uisci úais do dig —
bruinnit ilair; cáera ibair fiadait Foilgit impe mucca cenntai cadlaid uirc mucca alltai uiss aird ellti bruicnech bruic Buidnech sídech slúag tromm tírech dál dom thig; ina erchaill tecat cremthainn: álainn sin!
Caíni fleda tecat moteg
tárgud tricc uisce idan barrán bitchai
bratáin bricc
Barrán cáerthainn áirni dubai draigin duinn túarai dercna cáera lomma lecna Líne ugae mil mess melle Día dod-roíd ubla milsi mónainn derca dercna froích
Coirm co lubaib loc di subaib somlas snó sílbach sciach derca iach áirni chnó
Cuach meda colláin cunnla co n-dáil daith; durcháin donna dristin monga mérthain maith
Mad fri samrad suairc snóbrat somlas mlas curair orcáin foltáin glaise glaine glas;
Céola ferán m-bruinne forglan forom n-dil; dordán smálcha caíne gnáthcha úas mo thig;
Tellinn cíarainn cerdán cruinne crónán séim; gigrainn cadain gair ré samain seinm n-gairb chéir;
Caínciu gestlach druí donn desclach don chraíb chuill; cochuill alaid snaic ar daraig aidbli druing
Tecat caínfinn corra faílinn; fos-cain cúan; ní céol ndogra cerca odra a fráech rúad
Rescach samaisc a samrad soilsiu sín
ní serb sáethrach úas maig máethlach mellach mín
Fogur gaíthe fri fid flescach forglas néol; essa aba; esnad ala: álainn céol
Caíni ailmi ardom-peitet ní íar n-a creic: do Chríst cech than ní mesa dam oldás deit maith latsu a n-do-milsiu mó cech maín; buidech liumsa do-berr damsa óm Chríst chaín
Cen úair n-augrai cen deilm n-debtha immut-foich buidech dond Flaith do-beir cech maith dam im boith
Do-bérsa mo ríge rán lam chuid comorbsa Calmáin a dílse co úair mo báis ar beith it gnáis a Marbáin 