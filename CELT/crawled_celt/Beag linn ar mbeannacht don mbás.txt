Beag linn ar mbeannacht don mbás:
Beag linn ar mbeannacht don mbás; ní diomdhach dhe mar chách mé; fada go mbeinn-se ar a gcor an drong chaoineas fod a ré
Más fíor nách maireann acht sinn is tuirseach damhsa linn féin; mór an mhaidhm-se tug an grádh; duine ar n-imtheacht a hár mé!
Forgla a bhfaicim-se do chách isé a marthain is cás leó; ní duine eatarra sein gibé do thairgfeadh bheith beó dá maoidheann bheith re bás aithne dhamhsa mar tád sin; ar ghrádh Chríost ná habraid é is mairg ina méinn is-tigh
Duine beó dá rádh nách mair och a Mhuire! is ait an sgeól; do-chluinim daoine ag dul d'éag 's badh bheag an sgéal a mbeith beó
Níor hadhlacadh a leath sin an mhéad dá dtugadh ris bás; truagh a gcuirthear air do bhréig; atá flaitheas Dé ag an ngrádh
Go gcead dá gcluanaireacht féin na fir sin théid d'éag don ghrádh fiarfaigh dhíobh an deimhin leó nách bhfuigheadh duine beó mná
Gach peannaid bhréige 'na mbíd gach iomlat leamh do-ní siad —
a bhean bhog do mheallfadh súd go madh measa thú ná Dia
An mhéad ghoireas ar an mbás gion gurb é a n-olc ar gcás tinn dá dtige fó ghairm na bhfear ar mbeannacht leó ní beag linn 