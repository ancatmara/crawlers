Aided Nath Í & á adnacol insó
Ro gabh Nath Í mac Fíachrach Herind & ro insaig co Slíab n-Elpa.
Forménus ri Tracía tánic dia ailithri co Slíab n-Elpa isind amsir sin.
Dorigned leis tor cathrach .i. do fótaib & clochaib & sesca traiged a ardde & óentraig déc úadsom co solsi & ro boíseom i mmedón in tuir & ní aced .i. Forménus grein na solsi.
Tanic trá Nath Í .i. is de atberthea a n-ainm sin fris conid Da Thi a ainm óndní is dathi gabálaid.
cosin tor.
Ro scailset tra muinter Nath Í in tor & ro airig Formenus in gaíth chuce.
Ruc thrá Dia úadib Formenus ina dlúim thened míle chémend .i. míle chémend on tsléib sís atá Forménus on tur & ro guid Formenus in Comdid na bíad flathius Da Thí ní bád sía inná sin & ro guid nábad airdairc a ligi.
.i. Nath Í Ní rabi trá do sáegul ocond ríg acht airet ro bás ac taithmech na cathrach in tan tánic saiget gelán do nim chuci co fúair a bas.
Gabaid trá Amalgaid cennacht fer n-Erend & atnaig corp a athar leiss.
.i. da Amalgaid ro batar and .i. Amalgaid mac Fiachrach & Amalgaid mac Nath Í Noí catha .i. cath Corpair Cinni Faili Miscail Larrand Corde Moli Gremnis Fornar.
is iat sin na catha ro maidsetár re Nath I triana thaisbenad dona sluagaib is e marb.
ro brissitár rempu anair.
n-Déssib Temrach trá fúair Amalgaid a bás. .i. mac Nath I Tucad trá corp Da Thí anair coro hadnaiced hé i Crúachain.
Cethror dano dá áes gráda tucsat in corp leo .i. Dungalach & Flandgus Tomaltach & Túathal.
co fil for lár Óenaig Crúacan.
amal ro follsig Torna Éces.
Celis cách a Cruacho chróderg cóemri Herend Da Thi mac Fiachach fíalri ar muir ar tír techtastár cách cara ríg iathra ortar cách ní cheil.
celis cách.
Do Thornu Éces ro follsiged sin tria fisidecht íarna chur do feraib Herend algiusa fair immo fis cáit ro adnacht Da Thí conid and dorigni in retairic sea.
ro chan na runnu sa.
Atá fótsu rí fer Fáil Da Thí mac Fiacrach ind áig a Crúachu ro chelis sin ar Gallaib ar Goedelaib Atá fót Dungalach dían tuc in ríg dar muir na rían atá fót fallsigthe rath Túathal & Tomaltach Tri meic Echach Fedlig find atát it múr grind & Eocho Airem fáen arna marbad do Mórmáel atá Eocho Fedlech flaith inti & Drebriu co daith & Clothru ní céim aisc & Medb & Muresc.
Eriu & Fotla is Banba tri ócmná aile amra céin cor chaithsetar a feib is i in Cruachu nodas ceil Mac Cuill Mac Gréni céim ngle Mac Cecht ni lugu a lige i r Ráith Cruachan dodoscelt ni cheil úathad in óenlec Laibraid Loingsech rí nád gand Midir do Thúaith Dé Danad Cobthach Cóel Breg líth ro lá in fer uallach fot atá.
Tóeb fri tóeb atá in rí is Eocho Fedlech co llí is Eocho Airem and so isind leith túaid a Chrúacho In nóem .i. Formenus ar togail a múir atrubairt fris ina rúin a ligi la lecht and so nibad airdairc a Chruacho Cóeca duma im Crúachain cuirr ar in maig féraig forluind dofil eter firu is mna cóeca cacha duma atá.
atá.
Tanic tra Dorban fili dar Oenach Cruachan & baí ic tabairt comarli dar cnoccaib inn óenaig baí ica n-áirim tria fisidecht.
Is é trá tosach tuc fair.
Failet tri écis cen ail isind firt sa i n-oenchosair.
Fland Dub Dorcha dubi a chuis ni chuala athgeoga is.
Lugaid Riab n-Derg in rí rán & Núada Argetlám ro adnaicit immalle Loc Ráith na Cruachna cairre Failet fót tri eces Herend a ardcnuicc.
Flan.
Dub.
Dorcha.
Eocho fíal Fedlech a theóra ingena & a theóra meic & morfessiur úasal do síl Ugaine & trí meic Rossa Rúaid di Laignib má Ailill isinn óenuch & tri derbsethacha Ailella .i. Níam & Drucht & Dathe.
Atat dano tri ingena Ailella and.
unde dicitur Niam & Drucht is Dathi tri ingena Roiss Achi a secht mbráthir mór a teglach má Ailill dar find Bregmach Atat sin sin duma mór fil isinn óenuch cen brón meic ríg Lagen lerda la tri ingena delbda A árim nó a innisin na fil fóthib do láechaib nocon fil ic filedaib & ní fil ic gáethaib Cóeca duma demnigim fil i n-Óenuch na Crúachna atá fé cach duma dib .i. fer fírglan fúachda Iat tri réilce idlaide relec Thailten re toga relec Crúachan sírglaine & relec in Broga.
Cach cnoc fil sind Óenuch sin atát foí laích is rígna is écis is cudchaire & mná glana gribda Slóg Connacht ba comromach airecht fírálaind fúachda alaind in cath congalach.
adnacht hi cathair Cruachna ni fil isin magin sein cnoc i n-Oenuch na Crúachna nách fert ríg lrígflatha lmná leces fúachda Adnaicthe slóg ro Midi ar lár in Broga túathaig no adnaictis ard Ulaid isin Taltin co Lúachair?
Fír Ulaid ria Conchobor adnaicte hi Taltin riam co bas in fir forburaig día ndechaid dib a niam.
Níam.
Mathi Ulad ria Conchobor i Talten ro adnachta .i. Ollam Fótla & morfessiur leiss dia maccaib & dia uíb & co ndréim aile do mathib Ulad.
Uasli .i. cenmotha morfessiur ro had diib hi Talt n-Túathe de Danand isin brug .i. Lug & Óe mac Olloman & Ogma & Carpre mac Etaine & Etan .i. banfili fein & in Dagda & a tri meic .i. Aed & Oengus & Cermait & sochaide mór archena do Tuaith De Danand & Fer mac Bolg & caich archena.
Rígad cóicid Galiam i n-Óenuch Ailbi.
Rígrad Muman i n-Óenuch Cúli i n-Óenuch Colman & Feci.
Cland Dedad hi Temair Erand.
Rígrad Chonnacht hi Crúachain ut diximus Cóeca cnoc in cech óenuch díb sin.
Cóeca cnoc ém i n-Óenuch Cruachan & .i. cnoc i n-Óenuch Talten & i n-Óenuch in Broga.
It iat so im filid Connacht .i. Dorban & Flaithcius & Oengus fili a Gnoí .i. i n-iatur Conacht ita .i. Delmna Tiri da Locha in lucht sin.
Torna Eces & Scalan mac Eogain in fili & Dathen eces ro marb in bili.
is de ata Bili Dathen hi tír Mani is fris atberar Bili Scathen indiu.
Atat trá in lucht sin ule i n-Oenuch na Cruachna.
atá and ardri in choicid .i. Ailill mac Mata Muresci & a sétig .i. Medb ingen Echach Fedlig íarna breith a fert Medba dia muntir ar ba hairegdu leo a hadnacul hi Cruachain.
Ní thic dim a n-áirim Is and ro hadnacht Da Thí ardri Herend & is inti atat in lucht ro turim Torna Éces.
Cíarraigi a diri.
Fland tra & Eochaid eolach hua Cérin is iat ro thinolsat so a llebraib Eochoda hui Flandacan i n-Ard Macha & a llebraib Manistrech & asna lebraib togaidib archena .i. asin Libur Budi testo asin carcar i n-Ard Macha & as in Libur Girr boí i mac Manistir & is side ruc in mac legind leis i ngait dar muir & ni fríth riam di éis.
Conid senchas na relec insin.