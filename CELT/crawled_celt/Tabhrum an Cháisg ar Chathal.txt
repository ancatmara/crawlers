Tabhrum an Cháisg ar Chathal:
Muireadhach Albanach Ó Dálaigh An Muireadhach cédna Tabhrum an Cháisg ar Chathal a hucht Íosa an Ardathar: a mheic cuimhnigh ar gcaingne dheit Éisd a rí súlghorm Sionna inni agus dá éinghiolla—
nach truagh ar gcaingni a ceathair—
ag faighdhi ar na fuineachaibh
An ceathror crosda ar gach ndruing gan lón énduine aguinn: maith an choimhdhe dár gcabhair an Coimdhe is Ó Conchobhair
Gluaisdior linn d'iarraidh fhaighdhi go ceann foltchas fionn Aidhne: dá n-éra ceann Aidhne inn nocha mbem d'fhaighdhi a n-Éirinn argcaingni ré a chéibh ndruimnigh lór éinbhél dá athchuinnghidh: giodh eadh nocha seichébh soin gan mo leithén um leanmhoin
Lór linn ón rosgmhall reabhach an bhreath do bhaisd Muireadhach: ní ag iarraidh tuillidh atám acht ar chuinnigh mo chumpán
Lámh dhuid ar dhath an tsneachta a ghnúis ríoghdha ruithionta: an dara lámh go dearg dhuid mo ghrádh don Cheard ros cumaid
Suaithnidh éirghios a fhearg Ó Conchobhair an Croibhdhearg: donnlámh is geallámh fa gha ag leannán bonnbhán Banbha
As amhlaidh rugadh flaith Fáil 's a sgríbhionn lais 'na leathláimh: branán fearchonta Chláir Chuinn láimh ghealchorcra as a ghualoinn
Lámhach a láimhe deisi ní hurusa a innisi: deargthair cláir ochta d'fhoghuibh do láimh chorcra Uí Chonchobhair
Cuiridh sgiath ar sgáth a chnis risna gáibh nach ttéid thairis: fuaighfidh risna gáibh géra an láimh shuaithnidh shoisgéla
Mór soighiod go seanglúib nglain do tharruing bas chorr Chathuil; fagha chas tachair do theilg bas tana Chathail Chroibhdheirg
Maith ar each ní holc dá chois lámhach Cathail Dhúin Durlais gabhaidh ó Cuinn chleith fá sheól eidir dhruim eich is aieór
Maith sén tugadh go Teamhraigh rí Muaidhe mac Toirrdhealbhaigh: nocha sill buachail ar bhoin re linn uí Thuathail Teachtmhuir
Suairc an taidhbhsi tárfas damh aréir do chathuibh Cruachan a dhul amach san Midhe gach clach 'na tur theinntidhe
Crithre teineadh tárfas damh d'fhaicsin ar fhud a margadh: as í an chrithre as breath bhunaidh sirthi creach Uí Chonchobhair
Do-chiú glastonn mara mir amuigh ag toidhiocht tairrsibh: as í an ghlastonn mhear mhara an geal basdonn béltana
As é an Croibhdhearg chuirfios soir na Gulla do ghabh Theamhraigh: an duine ní diombáidh linn 'ga ttiomáin uile a hÉirinn
Do-bheir thír gan bhrat gan bhoin an geal donn ó Duach Galaigh: do-bheir cuach a dabhaigh dheirg ó Duach Galaigh don Ghaoidheilg
Do-bheirid gotha a ghaghar rí Éireann go hamhlabhar: gaghar ar chuan go gcluinionn ní faghar uadh urfhuighioll
Do-bheirid beanna uaine teas a ngnúis uí gheal Ghuaire: maith an sódh seinleanna sin geilbheanna Ionar corcra mar chaoir nduinn matal sgarlóid sgiamh ndíoghainn is léini chaol mar chailc ngil fá dhá thaobh uí Airt Aoinfhir
Diobhruigis sgoth a sgingi uaidh ag imirt fhithchille: cúl réidhshleamhain tais do theilg dá bhais mhéirleabhair mhíndeirg
Súil chochlach uaine aga dó bhais mhíne mhérfhada is bonn tana saor sleamhain mala chaol donn druimleabhair
Minic luaittear a leabhraibh oidhre taoibhgheal Toirrdhealbhaigh: cúl fiar is fleasga 'na bharr—
trian a theasda ní thabhram 