Aní doronsat do chalmu Aní doronsat do chalmu clanna Eogain.
cia 'meradid ní etat a arim eolaig.
Inn eol dúib cath Slebe Cua clú co certa mebaid cen brón ria Murchertach mór mac Erca.
Ocus cath Ocha for Ailill Molt is mó gessib triathach tossach i torchair hua Fiachrach fessin.
Ocus cath Gránne for Findchath fegait eolaig ria Murchertach co clú cáemfir ria n-u n-Eogain.
Cath Cell Osnaid for sluago Muman is mó sechme i torchair Oengus co n-achri & Eithne.
Ocus cath Inde for Illaind i mbíth glanfer fraech for feraib isin debaid fri laech Lagen.
Is cath Delgga cath Mucrama ba mór glondalt.
cath i Tuaim Drubi dia ndrengat for slúag Connacht.
Is cath cegsa i torchair Duach Tenga Uma.
mebaid ria Murchertach Mena ba mór guba.
Is cath Culi cath Dromma troeta flathi.
cath i mac Maig Airb & in cath i n-Ard Machi.
Cath Almaini cath Chind Eich & cath Ailbe ro bris in tríath & in cath i n-iath Adni.
Is cath Detna i torchair Ardgal mac Conaill rige ferand la cath Átha Sige sonaim.
Serbchath Slebe Eblinne for mathe Muman is for Echaid Sremm i farcbad ilar cend curad.
Certfichi cath is a dó ro rath rele recta ro briss cen brón Murchertach mór mac Erca.
Cath Slicige ria Fergus ria n-Domnall ndruimnech.
ni scél scenmnech i torchair Eogan Bél buidnech.
Cath Culi Conairi i Cera riana fairind.
craeb chem chrobang i torchair Aed & Ailill.
Cath Cule Dremne for Diarmait demni scélaib.
torchair cét caínid dona trenaib. Is cath Mona Daire Lothair co llín Chruthne im Aed mac Brec co mbríg docersat and secht ríg Cruthne.
Cath Gabra Lifi for Lagniu immaid chomland.
ollgus imgand mebaid ria Fergus ria n-Domnall.
Cath Slemna ria Colman Rímid na roraind.
and ba dodaing do cheniul Eogain & Chonaill.
Is cath Slabri for Brandub mac Echach ollguirm caem in forran ro briss Aed Ollán mac Domnuill.
Cath Slebe Tuad ria Subne Mend for claind Conaill toga trebaind i torchair Mael Coba Coraind.
Cath Ratha Both ria Subne beos rodas broena.
ollband ága mebaid for Domnall mac Aeda.
Cath for Cummascach ria Crundmáel cetaib cumne for mac Ailella cen anble ria mac Subne.
Ocus Conall mac lond Longsig réil a reimend.
roba garggním i rrubad mac ardríg Herend.
Cath Slebe Fúait ria Fergal dos fanair foí dluthach nglee i mbíth Tnuthgal is Cú Roi Cath Findabrach for laechraid Lagen na luamland áeb na Herend i mbíth Aed mac Cellaig Cualand.
Cath i torchair Inrechtach argg Connacht cnedmar mac Dúnchaid dúir la mac Mael Dúin la Fergal.
Cath in Oscair ria n-Aed Ollan cosinn ollgail i torchair Fland Goan co nglanbail mac crón Congail.
Cath Maige Ítha ria n-Aed for clanna Conaill foglaid feraind i rrubad mac Congail Conaing Cath for Airgiallo i fích Fiachrach naro omnus ba guban ngarb dia rubad oco charn Congus.
Cath Insi Áne for slúago Alban ulach ba bét bladach i farcbad lucht trí curach.
Cath Focharta for coímu in Chóicid nad chromthar og in t-anfad.
rrubad Aed Rón is Chonchath. Is cath Uchbath for laechraid Lagen lín orggain Bran and ro bíth & Aed mac Colgain Cath Fraechmaige is cath Átha Medoin magdai.
ba bráth bodbai ced in cath oc Áth Da Charnai.
Cath Irchara la Mael Duin nad charad cuindeilg olband aebda for Domnall mac Aeda Muindeirgg.
Cath Clóitige ria n-Aed Ordnide ro eta.
foroll fuacra forsin Domnall crodond cetna.
Cath Dromma Ríg ria n-Aed for Claind Colmain comlaind.
co n-alt imrind i torcratar da mac Domnaill.
Diarmait Odor & Finnachta na fodbrand gle n-imrall derb roptar é a n-anmand Ocus Fallamain fial fuiglech ba dían degrach ropo garggnim inro bíth mac ardríg Temrach.
Cath Sailtere ria Murchad muad ba mó gresaib cruadach cossair i torchair Mael buadach Bresail.
Cath for Danaru i n-Daire Chalggaig nad chumthar fial in tairchel mebaid ria Niall is ria Murchad.
Cath Maige Ítha for Gullo co ngnim gainne flaith fial Finne rodas cinne Níal cían Caille.
Cath Leithe in Chaimm ria Níal Caille na slúag saindían cuman comdian for rig n-Ulad for ríg n-Airgiall.
Atrullai ass rí Ulad mac Echach uamnach rig Airgiall ule i n-árbach acht mac Ruadrach.
Ro bítha and tri meic Cathail cetaib cennach Cummascach Congalach corrach & Cellach Cath ria n-Aed Findliath for Gullo i n-Glind Aichle co rrabatar fó sár theichle iarna aithbe.
Amnas cath Locha Febail ria n-Aed Arad cian bas cuman i rrubad da trian na n-Danar.
Andso in cath cerbb for Conaillib cerdd co nglanbríg burbbu borbgnim mebaid for Ulto is for Anbith Doidngiu in cath i Cill Ua n-Daigri andá cech dodaing cen dianblait and Diarmait & Flann mac Conaing.
Cath Gulbain Guirt ria Niall n-Glundub ní gnim sruthe rig Connacht cáem doscomart im Mael Cluche.
Cath Maige Uatha ria Fergal ferad flandbríg and ro scaíl badb dia rrubad Mael Garb mac Garbíth Cath ria mac Néill i mac Bairind i mbitha oaic ríg Gall na ngarglond.
Aufer Albdon mac Roailt.
Cath ria Murchad for Connachtu cen nach caemna Cathal Cruachan i mbith is mac uathmar Aeda.
Cath Formaili riam for Conall Cloen cen chisu is for sluag Gall ngarg.
rrubad arg Mael ard Ísu. Cath Maige Nathrach ria n-Glún i l Lar os lógaill ni dál deróil i farcbad ár Cheneoil Chonaill.
Cath Maige Glaiss ria n-ú Néill for clanda Conaill faen fua baraind ua cáem Conaing Gilla Colaim.
Cath i n-iath Ulad ria Murcherdach mac Domnaill i fargbad sluag Arad án iar crád Chomgaill.
Cath Craíbe Telcha for Ultu ria n-Aed Arddaig eochair orddain i torchair Eochaid mac Ardgair.
Ocus Cu Dulig a mac is Garbith glondchar luinde londbarr Dub Tuinne I omnall is Dondchad.
Na catha dedencha dremna a Dé dúlig i torcratar fir cena n-arim fora nglúnib.
Cath Tracta Eothaili armid céim cen chorracht ro bris Ardgair ua na mallacht for slúag Connacht.
Cath Maige Lenai na llurech ria slúag Ailig cruaid in chomraind foruair mac Domnaill a aidid.
Cath Corre Cullen na cuanart for Claind Conaill nocorbo thimm ro deligthe a cind ria colaind.
Cath Maige Lenai ro lamad ba leor derbaid Domnall co rrath ro briss in cath oc Ath Ergair.
Cath Craind Crichid ria Feraib na Craibe atchuala for Feraib Luirg ro brissed ropo chuaird chuanna.
In ruac i mac Maig Adar úane ria n-óa Lachlaind ní riachtatar chill ro batar cind iarna n-athraind.
Olc ro batar Gaill in dune a Dé demin nocorb olc lim a mbeith cind ar chind ros tenid.
Cath Cind Chorad ria n-Domnall mac Ardgair inmain i torcratar fir cen anmain isind imguin.
Cath for Ulto ria mac meic Lochlaind ind lacha Dond Slebe seng tucad a chend co hArd Macha.