Leabhar Oiris
Calann sé bliadna seachtmhoghad ar naoi g-céad Maol Seachlainn mac Domhnaill do ghabháil ríghe h-Éireann
Cogadh mór le Domhnall mac Faoláin rígh na n-Déise & le h-Iomhar Phuirt Láirge ar Brian Bóroimhe mac Cinnéidigh & ar Chian mac Maoil Mhuaidh gur airgeadar & gur loisgeadar Corcach & urmhór Mumhan do loisgeadar & do airgeadar do h-ionarbadh Domhnall mac Faoláin ó Chluain Finnabhair go n-a dhuirtheach
Rug Brian & Cian & maithe Mumhan orra & thugadar dóibh a Fán Mic Caoinreach gur ro mhuidh ar Ghallaibh & gur leanadh iad go Port Láirge go d-tugadar ár Gall gur loisgeadh & gur h-ionradh a n-dún & do h-ionarbadh Domhnall Ó bh-Faoláin a Mumhain amach
Do ghabh Brian braighde Corcaighe & Leasa Móir & Imligh Iubhair & árd-cheall Mumhan uile & a tuatha go nach congbhadaois gadaighi nó lucht éagcóra acht an mhéad do cheideóchadh dlighedh dóibh do chongbháil
Sluagh bh-fear Mumhan le Brian & le Cian mac Maoil Mhuaidh i n-Osraighe dar gabhadh Giolla Pádraig mac Donnchadha rí Osraighe go bh-fuair géill Osraighe uile & a réir féin & go d-tángadar dá rígh Laighean i d-tigh Bhriain id_est Domhnall Claon & Maol Mórdha go d-tugadar géill & braighde dhó
Sluagh bh-Fear Mumhan le Brian & le Cian ar muir & ar tír go g-cobhlach Ó n-Eachach & Chorca Luighdhe & Phuirt Láirge & Chorcaighe & Dál g-Cais go Loch Dergdheirc go raibh sé trí céad arthrach ann; go n-deachaidh ar sin tar Sionainn go Loch Raí a shluagh ar tír gur airgeadar Midhe go h-Uisneach & Breifne tar Áth Liag suas
Do-chuaidh cuid do'n t-sluagh i g-Connachtaibh go n-dearnadar airgne & creacha móra & gur mharbh siad Muirghis mac Conchobhair rí Connacht Mac Cosgair rí Iarthair Connacht & mórán daoine eile
Sluagh oile la Brian & le Cian go ríoghraidh Mumhan umpa go Port Dá Chaomhóg i g-coinne Mhaoil Sheachlainn mic Domhnaill mic Donnchadha rígh Éireann go n-dearnsat síth: a raibh do bhraighdibh Leithe Mogha ag Maol Seachlainn do thabhairt do Bhrian & a raibh do bhraighdibh Leithe Cuinn ag Brian do thabhairt do Mhaol Seachlainn id_est cuid Mogha Núadhat d'Éirinn ag Brian & cuid Cuinn ag Maol Seachlainn arn-éag Dhomhnaill Chláin rígh Laighean do bhádar Maol Mórdha mac Murchadha rí Laighean go Laighnibh & Gáill Átha Cliath go h-aimhriarach do Bhrian go n-dearna Brian & Cian sluagh go bh-Fearaibh Mumhan umpa go Gleann Máma;
Gaill Átha Cliath go Lochlannaibh & Maol Mórdha mac Murchadha rí Laighean go Laighnibh 'n-a g-coinne; gur cuireadh cath Gleanna Máma eatorra i n-ar tugadh ár Gall Éireann & Gaoidheal Laighean; & Maol Mórdha mac Murchadha do ghabháil ar n-a thabhairt do Mhurchadh mac Briain as an iubhar anuas; & do leanadh na Gaill go Baile Átha Cliath & do h-airgeadh é idir dhaoinibh & mhaoinibh ór & airgead; óir níor fhagbhadar Lochlannaigh naomh nó neimheadh nó ceall uasal nó uaimh nó oilén i n-Éirinn gan argain; & thug Brian & Cian & Muimhnigh uile an mhaith sin leó ar chúlaibh ar thiomáin iar marbhadh Arailt mic Amhlaoibh & Charolusa mic rígh Lochlann ó n-abarthar cloidheamh Charolusa & Chuiléin Eiginnáin árd-mhaoir Lochlannach ré callainn Ianair & Brian & Fir Mumhan ar an g-callainn-sin a n-Áth Cliath
Cóig catha fichead i n-ar tréighdeadh a thaobh féin do bhris Brian ar Ghallaibh & ar Ghaoidhealaibh i n-éagmais a n-dearnadh do ghreasuibh & d'ionnsaighthuibh; óir ní raibh i n-Éirinn aonmhac rígh nó taoisigh nach dearnadh síth le Lochlannaibh acht Brian Bóroimhe amháin
Ro an Brian i Laighnibh & i Midhe ó nodlaig mhóir go fhéil Bríghde ag a n-ionnradh go d-tug a n-géill leis & gur loisg Caill Tomair do chonnadh gur réidhigh bealaighi & daingne Laighean
Ro élodh Amhlaoibh mac Amhlaoibh rí Ghall Éireann ó chath Ghlinne Máma as gach áird d'a chéile go h-Aodh Ó Néill & ní bh-fuair a dhíon aige nó ag Eochaidh mac Ardghair go d-torracht i g-cionn ráithe i d-teach Bhriain go d-tug a réir do Bhrian & é féin i m-bith-dhílsi tré bhiotha síor; thug Brian urlámhus Átha Cliath dhó-san re n-a láimh
Do léig Brian Maol Mórdha amach tar cheann braghad Laighean & thug ríghe Laighean dó i n-aghaidh Dhonnchadha mic Domhnaill Chlaoin
Tháinig Brian iar sin d'a theach & ar d-teacht dó i Mumhain do-rinneadar Leath Cuinn caisiol cloch tar Áth Luain ar eagla go rachadís cobhlach Briain tar a n-ais
Sluagh le Brian & le Cian & le Fearaibh Mumhan go h-Áth Luain gur osgail siad an caisiol & gur gabhadar braighde Mhaoil Shechlainn Mhóir & Connacht uile i n-aon-ló i n-Áth Luain
Sluagh le Brian & le Cian & le Fearaibh Mumhan & Midhe um Mhaoil Seachlainn & go Fearaibh Laighean & Connacht & Goill Átha Cliath & Phuirt Láirge do ghabháil giall Uladh; go d-táinig Aodh mac Domhnaill í Néill rí Oilig & Eochaidh mac Ardghair rí Uladh go d-tugsad cath Craoibhe Tulcha 'n-a g-coinne go d-tug Brian cáirde bliadna dhóibh do dhéanamh comhairle an cath do-bhéaridís uatha nó an braighde
Cogadh mór idir Aodh mac Domhnaill í Néill & Eochaidh mac Ardghair go d-tugsad cath Craoibhe Tulcha i n-ar marbhadh Eochaidh mac Ardghair go n-ár Uladh uime & Chinéil g-Conaill & d'ar thuit Aodh mac Domhnaill í Néill go n-ár Chinéil Eoghain & a bh-fuaradar do shochaidhe ar gach leith
Sluagh go n-Gallaibh & go n-Gaoidhealaibh Éireann ó Shliabh Fuaid budh dheas le Brian go h-Árd Macha go d-tug Brian fáinne óir i n-a raibh fiche unge i n-almsain ar altóir Árda Macha; & do-chuadar as-sin go Ráith Mhóir i Moigh Líne go d-tugsad gialla Dháil n-Araidhe & Uladh leó
Bás Eochaidh h-Í Fhlannagáin príomh-sheanchaidh Árda Macha & Éireann an bhliadhain-sin
Brian go n-a Mhuimhneachaibh & Laighneachaibh & Connachtaibh & Midheachaibh & um Mhaol Seachlainn go n-Gallaibh Átha Cliath & Phuirt Láirge & Éireann uile tar Eas Ruaidh anonn go d-tug géill Chinéil Eoghain & Uladh leis i Mumhain
Sluagh le Brian go bh-fearaibh Éireann uime go h-Árd Macha go d-tug géill Uladh ar éigin ó Fhlaithbheartach h-Ua Néill
Cathal Ó Conchubhair rí Connacht d'eag i n-a oilithre iar d-tréigean an t-saoghail dó ar Dhia
Bás Mhaoil Sheachlainn Í Chearbhaill rígh Eoghanachta Locha Léin & príomhfháidh Éireann i n-Eachaidh Dhá Eo
Sluagh le Brian go Claonloch Sléibhe Fuaid go d-tug braighde Chinéil Eoghain & Chinéil g-Conaill & Uladh leis
Sluagh le Murchadh mac Briain go bh-Fearaibh Mumhan & Laighean & go h-Íbh Néill an Deisceirt & go bh-Flaithbheartach mac Muircheartaigh rígh Oiligh & go n-ógaibh an Fhocla d'argan Chineoil Luighdheach & Chineoil Énda go d-tugsad buair iomdha & broid leó as
Sluagh le Brian go Maighin an Choruinn go d-tug Maol Ruanaidh Ó Maoil Doraidh leis i m-braighdeanus go Ceann Coradh re n-a thoil féin
Sluagh la Brian go Magh Murtheimhne go d-tug braighde ó rígh Oiligh & ó Ultaibh & gur fhágaibh dhá rígh ar Ultaibh; & is ar an sluagh-sin thug Brian & Cian mac Maoil Mhuaidh & Maol Seachlainn go maithibh Leithe Cuinn saoirsi do cheallaibh Éireann go h-uile
Callainn Sluagh la Mael Mórdha go Laighnibh & la Gallaibh Átha Cliath i Midhe gur airg siad Tearmann Féichín & Magh Breagh
Sluagh la Maol Seachlainn d'a dhíoghailt-sin i g-crích Gall gur loisg go h-Éadair; go rug Sitrioc mac Amhlaoibh & Maol Mórdha mac Murchadha ar dhruing do'n t-sluagh gur marbhadh dá chéad díobh um Fhlann mac Maoil Sheachlainn
Táinig Maol Seachlainn go Brian d'a ghearán ris Gaill & Laighnigh do bheith i g-cogadh ris & do iarr Brian d'a fhurtacht
Do-rinne Brian sluagh bh-Fear Mumhan d'fhoslongphort ar Ghallaibh & ar Laighnibh & d'airgeadar Osraighe; & do-chuaidh Murchadh mac Briain go Cill Mhaighneann & go faithche Átha Cliath & do airg an tír go Tearmonn Caimín & thugadar braighde móra & creacha iomdha i g-coinne Bhriain go Cill Mhaighneann & go faithche Átha Cliath
do fhan Brian & Fir Mumhan & Fir Connacht i bh-foslongphort ó Lughnusadh go Nodlaig Mhóir & ní bh-fuair cath nó braighde ó Ghallaibh nó ó Laighnibh
Tháinig Brian iar sin d'a thigh
Do chuireadar Gaill & Laighin fios & teachta ar gach leith uatha do thinól sluagh & sochruide
Tháinig annsin Brodar & Asgadhal dá mhac rígh Lochlann fiche céad laoch lán d'eideadh ó mhullach go lár; & Sitrioc mac Lodair iarla Innse h-Orc go sluagh Innsi h-Orc & Oileán Lochlannach & Innse Cat & Mhanainne & Sgithi & Leodhusa & Chinn Tíre & Oirir Gaoidheal & Corrbhreathnaigh Chille Muine & Coir na Líagog gona ríoghaibh uile
Tháinig chuca Carolus & Aibroc dá fhionn-rígh Lochlannach & Anradh mac Eibhric & Plait & Conmhaol dá thréan-mhílidh Lochlannach & Asgal mac Gofraidh rí Thíre an t-Sneachta & Liath na Loingse & Laochraidh Lochlann ó na Gaothlaighibh Meodheonacha & ó Shléibhtibh Riffe go Baile Átha Cliath d'a reic féin ar ór & ar airgead dochum catha i n-aghaidh Bhrian & shleachta Eoghain Mhoir & gacha mhéid do fhreagair iad d'Fhearaibh Éireann
Tháinig i n-aghaidh Bhriain annsin Maol Mórdha mac Murchadha & ríoghraidh Éireann uime trí catha id_est ar g-cur Bhriain amach do Mhaol Seachlainn Mhór an oidhche roimhe sin & ar n-a innsin dóibh Dál g-Cais go d-trian shluaigh shleachta Eoghain Mhóir & Muimhneach ar cheann chreach Laighean & Ó g-Cinnsealach & do gheall féin go bh-fuigfeadh Brian & fiche céad leis do Mhuimhneachaibh do sheachnadh i n-aghaidh Ghall & Laighean
Ó 'dchualadar Gaill Brian do bheith ar faithche Átha Cliath i n-oireachtus tángadar féin & Laighin seacht g-catha 'n-a g-coinne & do roinneadar i d-trí rannaibh iad mar atá Lochlannaigh ar leith um chloinn rígh Lochlann & Laighnigh um Mhaol Mórdha mac Murchadha i g-cath eile & Goill Átha Cliath leó féin i g-cath oile arn-a bh-faicsin do Bhrian fa'n d-toichim-sin chuige do roinn féin a shluagh i d-trí cotchaibh: mar atá Murchadh mac Briain gona theaglach seacht bh-fichit mac ríogh a líon sin; & Toirrdhealbhach mac Taidhg & Domhnall mac Conchubhair & Flann ceithre meic oile Briain & clann Duinn Chuain Longbhrogan & Céiliochair & Ceannéidigh & Fianghalach & Ionnrachtach go maithibh Dháil g-Cais uime agus Tuathmhumhan & d-trí rígh Teabhta & Ó Laodhagháin & Giolla Ultáin & Ó Carthanáin & Conmhaicne & Í Bhriain i n-aghaidh chloinne rígh Lochlann & Bhrodair iarla Chaire Ebroc & Sitric mac Lodair iarla Innsi h-Orc
Cian mac Maoil Mhuaidh go maithibh Deasmhumhan & shleachta Eoghain Mhóir; & Domhnall mac Duibh Dá Bhoireann rí Chinéil Laoghaire; & Mothla mac Faoláin rí na n-Déise; & Muircheartach mac Anamchadha rí Ó Liatháin; & Sganlan mac Cathail rí Locha Léin; & Loingseach mac Dúnluing rí Ó g-Conaill Ghabhra; & Cathal mac Donnabháin rí Ó g-Cairbre;
Mac Beathaigh mic Muireadhaigh rí Ciarraighe Lúachra; & Géibheannach mac Dubhagáin rí bh-Fear Muighe; & Cearbhall & Ó Ruadhagáin & Ó Dubhghara trí rígh Oirghíall; & Mag Uidhir rí bh-Fear Manach ar n-a rádh dhóibh: ó's sinn féin cuideachta is faide budh thuaidh ann so d'Éirinn rachamaoid i g-cath Chéin mic Maoil Mhuaidh ó's é is faide budh dheas d'Éirinn i n-aghaidh Mhaoil Mhórdha mic Murchadha rígh Laighean & Bhaodhain mic Dúnluing rígh Ó g-Conaill Iarthair Laighean & mic Tuathail rígh Liffe & mic Brógáin báin-rígh Ó bh-Failghe & cath do Lochlannaibh i n-a bh-farradh
Cathal mac Conchubhair rí Connacht; & Maol Ruanaidh h-Ó h-Eidhin rí Aidhne; & Tadhg Ó Ceallaigh rí Ó Maine; & Aodh Ó Flaithbheartaigh rí Mhuinntire Mhurchadha; & Conchubhair Ó Maoil Ruanaidh rí Muighe Luirg; & Muircheartach Ó Ceallaigh rí Chonmhaicne Mara; & cuid do ríoghraidh Mumhan annsa chath-so id_est Aodh Guineach Ó Dúnghaile & Fóghartach mac Domhnaill dá rígh Eile; & Muircheartach mac Cuirc rí Muscraighe Bhreoghain; & Aodh mac Lochlainn rí Ó g-Cuanach; & Maol Rinn rí Ó n-Énda; & Donnchadh mac Cathail rí Muscraighe h-Aodha; & Domhnall mac Diarmoda rí Chorca Baiscne;
Eachtighearn mac Donnagáin rí Aradh i n-aghaidh Gall Átha Cliath & dá chath oile Lochlannach 'n-a bh-farradh
Do ionnsoigh Murchadh & Dál g-Cais & na Lochlannaigh a chéile; & do ionnsoigh Cian mac Maoil Mhuaidh & ríoghraidh deisceirt Mumhan Maol Mhórdha mac Murchada go rioghraidh Laighean uime & go g-cath oile do Ghallaibh uime; & do ionnsoigh Cathal mac Conchubhair rí Connacht & Tadhg Ó Ceallaigh Goill Átha Cliath gona g-cathaibh do Lochlannaibh maille riú; & arna rádh do Bhrian nach é deireadh do chuirfeadh leis an g-corghas dul i g-cath do mharbhadh daoine & do fhan ina phupaill féin & a psaltair ina fhiadhnaise & a chrosfhíghil ina láim chlí & é ag cantainn a psalm ina fhiadhnaise
Do fhéach Murchadh d'a leith d'éis iarna sheachnadh do Mhaol Sheachlainn & d'Fhearaibh Midhe dul leis annsa chath & iar g-cur ghuirt eotarra & an cath & ar g-cur Bhriain & mhaithe Mumhan an oidhche roimhe sin amach do Lochlannaibh & do Laighnibh & do-chonnairc Dunlaing Ó h-Artagáin uaidh & do chuir fáilte fris & thug póg dhó
‘Is fada ó do-chonnarc thu a Dhunlaing’ ar Murchadh
‘Is beag an t-iongnadh sin’ ar Dunlaing ‘óir do bhí beatha gan aois gan urchra & neamh iar m-brath dhamh muna d-tiucfainn dot' chabhair-se aniu & do chabhair Bhriain; ní tairbhe dhamh teacht óir do-ghéabhair-si & Brian & Toirrdhealbhach do mhac-sa & Tadhg Ó Ceallaigh & Conaing mac Duinn Chuain & mórán oile do mhaithibh Éireann archena bás aniu; & do bheidís sgéala agam re a n-innsin dá madh am dhamh é; & ó nach eadh dingeobhad an fear comhlainn céad is doilghe leat it' aghaidh dhíot’
‘Truagh sin ámh’ ar Murchadh ‘óir is iomdha sin im' aghaidh-si aniu’
Tharla Murchadh & Conmhaol & Carolus d'a chéile gur ghoineadar a n-dís é do gach leith
Goineas & marbhus Murchadh iad-san araon
Do bhí an cath ag a chur mar sin feadh an laoi nó gur mhuidh dona Gallaibh d'iarraidh a long & Toirrdhealbhach mac Murchadha 'n-a n-diaidh; & is amhlaidh do bhí ar n-a mhárach & Gall faoi & Gall gacha láimhe dhó & cuaille do choradh Chluana Tarbh thrídh ar n-a bháthadh do'n bhuinne rabhartha i g-cionn a chúig m-bliadhan n-déag
Ó 'd-chonnairc Murchadh Sitric mac Lodair iarla Innsi h-Orc ar lár Dháil g-Cais ag a n-oirleach gan luadh teithe aige do-ling ar lár an chatha chuige & thug dhá bhuille i n-éinfheacht de
Ó 'd-chonairc Anradh mac Eibhric ar lár Dhál g-Cais ag a n-oirleach lingios chuighe & ó nach raibh ar a chumus arm d'imirt ar sgoltadh ladhra a ghlac do mhughdhorn a chloidhimh roimhe sin síneas a lám chlí & croitheas a lúireach tar a cheann amach; glacus a chloidheamh & é faoi & lingidh a uchtar ó nár bh'eidir leis a bhúaladh gur sháith thríd go talamh é
Tairngios an t-Anradh-sin sgian Murchadha amach & sáitheas i n-íochtar a chuirp í gur thuit an cathmhílidh Murchadh ar a mhuin; & éirghios Murchadh & dícheannus mac rígh Lochlann ann sin & do mhair féin go n-déarna a fhaoisidin ar n-a mhárach & gur chaith corp Críosd do mheabhaidh a dhruim isan n-gaisgeadh do'n aon-ghoin-sin a tugadh ar Murchadh óir níor fhág sé píast nó beathadach i loch nó i n-uaimh i n-Éirinn gan díochur nó gan marbhadh
Ó 'd-chonnairc Laidín giolla Briain na catha ar n-dul trí n-a chéile adubhairt re Brian dul ar each
‘Ní rachad’ ar Brian ‘óir ní beó rachad as agus imthigh-si & beir na h-eich leat & innis mo thiomna-sa do Dhia do Phádraig & mo chorp d'Árd Macha & mo bheannacht do Dhonnchadh mac Briain; tar cheann dá fhichit déag bó do thabhairt d'Árd Macha le mo chorp & imthigh-si romhad go Sord Choluim Cille anocht & tagaid ar cheann mo chuirp-si amárach & tionnlacaid é go Damhliag Cianáin & tionnlacaid sin go Lughmhaigh é & tigeadh Maol Muire mac Eochaidh comharba Phádraig & muinntir Árda Macha ar mo cheann go nuige sin’
‘Daoine chugainn’ ar an giolla ‘Créad an seort daoine iad?’ ar Brian
‘Daoine glasa lomnochta’ ar an giolla
‘Goill 'na lúireach iad sin’ ar Brian; & ar éirghe do'n pheall do bhí faoi do ghlac a chloidheamh & di bhí ag féachain Bhrodair gona bhuidhin chuige & ní faca aon bhall de gan éideadh acht a shúile & a chosa
Bainidh-san a chloidheamh amach & tógbhus a lám & thug buille dhó gur bhain a chos chlí do Bhrodar ag a ghlún & a chor dheas ag a throigh
Tharla tuagh Bhrodair i g-ceann Bhriain gur dhluig é
Thug Brian buille eile & marbhus an dara fear do bhí i bh-fochair Bhrodair & bainidh a cheann do Bhrodar féin ar aonuair & fuair féin bás ann sin
Mór an sgéal-sin do-rinneadh annsin Brian do mharbhadh id_est an ceathramadh gein sochair Éireann riamh Brian ar Lochlannachaibh do mharbhadh & d'ionarbadh & ar an n-daoirsi do bhí aca orra do chur dhíobh & Lughadh Lámhfhada ar Fhomórchaibh do mharbhadh & d'ionarbadh & ar an n-daoirsi i rabhadar Éireannaigh aca do chur dhíobh & Fionn mac Cumhaill d'fhóirithin bh-fear n-Éireann id_est iar d-teacht do bhó-ár nó do bhó-dhíth chuca i n-aimsir Chormaic mic Airt go n-ar fágbhadh do bhuaibh i n-Éirinn acht aon t-samhuisg i n-Gleann Samhuisge nó go d-tug Fionn seacht m-ba & tarbh ó chríochaibh an domhain mhóir do gach aon-bhaile i n-Éirinn & Eoghan Mór id_est Mogh Nuadhat mac Mogha Néid do shábháil bh-fear n-Éireann ó'n n-gorta ard-tuitim Briain iar m-beith dhá bhliadhain déag i n-áirdríghe Éireann & Mhurchadha mic Bhriain an t-aon-mhac ríogh is fearr tháinig i n-Éirinn riamh a mhic Thoirrdhealbhach mic Murchadha an fear chúig m-bliadhna déag budh fearr lamh ina aimsir & Thaidhg Í Cheallaigh rígh Ó Maine & Chonaing mic Duinn Chuain & Dhomhnaill mic Eibhir & Mhothla mic Dhomhnaill mic Faoláin rígh na n-Déise & Ghéibheannaigh mic Dubhagáin rígh bh-Fear Muighe & Mic Bheathaidh mic Muireadhaigh rígh Ciaraidhe & Sganláin mic Cathail rígh Eoghanachta Locha Léin & Loingseach mic Dúnlaing mic Duibh Dá Bhoireann & Dhomhnaill mic Diarmoda rígh Chorcha Bhaisginn & Mhaoil Ruanaidh Í h-Eidhinn rígh Aidhne & mhóráin do mhaithibh Éireann nach áirmhimaoid annso
Torchair do'n leith eile do'n chath Maol Mórdha mac Murchadha rí Laighean & Brogharbán mac Conchubhair rí Ó bh-Failghe & Baodhán mac Dúnlaing rí Iarthair Liffe & aon chéad déag & fiche do Laighnibh maille Do marbhadh do Lochlannaibh ann Conmhaol & Carolus & Anradh mac Elbric trí meic rígh Lochlann & Sitric mac Lodair iarla Innsi h-Orc & Brodar Caire Aibhroc Plaid & Conmhaol dá chathmhilidh Lochlannach & Oitir Dubh & Gilla Ciaráin mac Glúin Iarainn & Grisin & Lumín & Suagair & Amhlaobh mac Laighmainn & Dubhghall mac Amhlaoibh & Cuarán & seacht & trí fichid céad do Ghallaibh umpa & do leanadh an mhaidm orra go dorus an dúnaidh
Do iompoighdar Fir Mumhan & Connacht gach ar mhair dhíobh ameasg an chatha & do bhádhar ameasg a g-carad ag iarraidh a g-coirp; & ar é comhairle do-rinne Cian mac Maoil Mhuaidh & Tadhg mac Briain dul go Cill Mhaighneann an oidhche-sin & gach méad dob' inleighis d'a muinntir rugadar leó iad
Tángadar muinntir Shuird ar n-a mhárach & rugadar corp Bhriain & Mhurchadha go Sord & assin go Damhliag Ciaráin & do thionnlacadar muinntir Damhliag go Lughmhaigh iad & tháinig Maol Muire mac Eochaidh comharba Pádraig go muinntir Árda Macha ar cionn na g-corp-sin go Lughmhaigh & do ionnlacadar Brian rí Éireann & Ochtifin Iustiat na n-Gaoidheal & impire Éireann & Alban & Bhreatan & Shaxon & coda do'n Fhraingc iar m-beith dhó seacht m-bliadhna deag ar fhichit i ríghe Mumhan & dá bhliadhain déag i ríghe h-Éireann do'n taoibh thiar-thuaidh do theampoll Árda Macha i g-cómhraidh eile ar leith
Dá oidhche dhéag do shámhadh Phádraig ag faire na g-corp-sin go n-iomnaibh & salmaibh & canticibh
Ceithre bliadhna déag & míle gusan Aoine-sin i n-ar marbhadh Brian & Murchadh annála an Tighearna fa mar dhearbhus an rann:
Ceithre bliadhna déag is deimhin agus míle gan meabhail ó do fhás liaigh d'ár g-cabhair go bás Bhriain i m-Breaghaibh
A ceathair déag míle mór ó ghein Crísd nachar chlódh cíall ar é sin is seaghdha an rann gur thuit ár na n-Gall um Bhrian
Do bhádar Fir Midhe ag fiafraighe tuarusgabhála chatha Chluana Tarbh do Mhaol Sheachlainn
‘Ní h-urusa sin d'innsin nó d'aithris’ ar sé ‘acht muna d-tíosadh aingeal Dé do nimh d'a innsin: óir do chuamair-ne’ ar sé ‘& do chuireamar gort treabhtha & cladh eadrainn & iad & an ghaoth earraigh thairibh chugainn: & ní faide nó feadh leath-uaire do bhámar annsin an tan nach d-tiubhradh neach do'n dá chath aithne ar a chéile gé go madh é a athair nó a dhearbhráthair ba chomhfhogus dó muna d-tugadh ara ghuth nó a fhios do bheith aige roimhe sin an t-ionadh i n-a m-biadh ar n-a líonadh idir aghaidh & cheann & fholt & éadach do bhraonghoil na fola for-dheirge tháinig chugainn; & go madh eanghnamh dob' áil dúinn do dhéanamh ní fhéadfamaois; óir do ceangladh ar n-airm ós ar g-ceannaibh do na foltaibh fada fionnbhuidhe do-ráinig chugainn arna d-teasgadh d'armaibh an chatha gur bho leath monair dhúinn bheith ag réidhiughadh ar n-arm & ar g-crannghoile ó chéile; & is beag ai ar mhó d'eangnamh do'n mhuinntir do bhí i san g-cath fulang a fhaicsiona gan dul ar fainneall nó ar foluamain: & do bhádar ag cur an chatha ó thráth éirghe do'n ló go h-iarnóin & go rug an mhuir a longa uatha ar d-teacht do'n lán mara fútha’
Tháinig Donnchadh mac Briain go g-creachaibh Laighean leis ar gach áird i rabhadar dia Sathairn id_est oidhche chásga go Cill Mhaighneann mar a raibh Cian mac Maoil Mhuaidh & Tadhg Ó Briain go n-ar therno as an g-cath idir shlán & othrus d'Fhearaibh Mumhan & Éireann ar cheana as sin
Do imthigh siad ar na mhárach go Mullach Maistean & do íoc Donnchadh an dá fhichit déag bó mar adubhairt Brian ris re muinntir Árda Macha
Longphort ar leith do bhí ag Donnchadh mac Briain & ag Tadhg mac Briain i Ráith Maistean go n-ar mhair do Dhál g-Cais & longphort oile ag Cian mac Maoil Mhuaidh go maithibh shleachta Eoghain Mhóir & Ó n-Eachach an oidhche sin arn-éirghe do'n ló ar na mhárach do chuir Cian mac Maoil Mhuaidh teachta uadh dochum chloinne Briain d'iarraidh braighde orra & adubhairt go raibh féin ag Brian ag a n-athair-sean & gurbh' áil lais iad-san do bheith aige féin óir fa sine é nó gach fear dhíobh & ro badh sine Eoghan Mór nó Cormac Cas a sinnsear-san
Adubhairt Donnchadh mac Briain nach d'a n-deóin do bhí sin ag Brian acht an ríghe do bhuain ar éigin d'a athair & de féin agus nach d-tiubhradh righe nó braighde do Chian dá m-biadh comhlíon sluaigh ris óir ní raibh Donnchadh acht deich g-céad & do bhí Cian deich g-céad fichead
Ó' d-chonnairc Domhnall mac Duibh Dá Bhoireann Donnchadh mac Briain ag faomachtain braighde do Chian do fhiafraigh féin de cá sochar do bhiadh dhó féin braighde d'fhághail dó-san ó Dhál g-Cais
Adubhairt Cian nach roinnfeadh braighde nó ríghe rision acht a chuid fineachuis féin do bheith aige d'Íbh Eachach
Adubhairt Domhnall nach fuigheadh olc ag tabhach braighde nó ríghe dhó-san
Adubhairt Cian go madh h-éigean dó teacht óna thigh do ghabháil ríghe leis
‘As í an éigean fhuileongmaoid’ ar Domhnall ag dealughadh re Cian gona mhuinntir
Ó 'd-chonnairc Donnchadh mac Briain sin do éirigh as a longphort & do thógaibh a lucht othruis lais & do ghluais leó do thairgsin d'a leighis; & ag gabháil tré Osraighe dhó do iarr Mac Giolla Phádraig cath nó braighde air
‘Ní thiubhar braighde óir ní chuala go d-tug aon-duine d'á d-táinig romham riamh braighde nó ríghe d'aon-duine d'á d-táinig romhad-sa & ní mó do-bhéar fé’
Do ullmhuigh Donnchadh mac Briain é féin do fhreasdal catha do thabhairt do Mac Giolla Phádraig & do fhuráladar an lucht othrais iad féin do cheangal i n-a seasamh chum an chatha & do loc Mac Giolla Phádraig cath do thabhairt dóibh
Iar sin fuaradar mórán do'n lucht othrais bás an feadh do bhádar ag fuireach ris an g-cath
‘Níor bh'iongnadh le méad a sluaigh ar n-géill do Chian mac Maoil Mhuaidh’ ar Donnchadh mac Briain ‘& ro iongnadh ar n-géill d'Osraighe’
Ro imthigh Donnchadh iar sin d'a thigh ó nach fuair cath ó Osraighibh & fuaradar ocht bh-fichit d'a mhuinntir bás ris an bh-feadh sin uile
Iomthúsa Chéin mic Maoil Mhuaidh ó 'd-chonnairc Domhnall mac Duibh Dá Bhoireann ag dealughadh ris & deirge ina ghruaidh & fíoch feirge fair do léig Clann Bhriain & Dhál g-Cais seacha & tháinig roimhe d'á thoigh & do fhogair cath ar Dhomhnall mac Duibh Dá Boireann
Do ollmhuigheadar teacht dochum an chatha do ghach leith go Magh Guilidhe
An lá roimhe an g-cath do ghabhadar cuid do ghiolladhaibh Chéin trí Cheann Eich & do ibheadar bainne do bhí ag teacht go saor Mho Cholmóg naomh; & ní dhearna Cian comhairle le Mo Cholmóg nó muinnterdhus; & ní mar sin do-rinne Domhnall mac Duibh Dá Bhoireann acht tháinig go Mo Cholmóg & do rinne umhla dhó & do ghluais uaidh chum an chatha; d'a n-dubhradh an rann:
Mo Cholm Óg o théige thoir an ghormfhód atá fod' throigh go dtí leat ar n-díth a shluaigh ceann Chéin mic Maoil Mhuaidh mic Broin
Do-chuadar i g-coinne a chéile go Magh Guilidhe & tugadh cath eatorra inar marbhadh Cian mac Maoil Mhuaidh & Cathal & Raghallach a dhías dearbhráthar triúr mac Mhaoil Mhuaidh mic Broin go n-ár deisceirt Mumhan eatorra; & do badh mór an sgéal sin Cian mac Maoil Mhuaidh do mharbhadh re Domhnall mac Duibh Dá Bhoireann óir ní raibh i n-Éirinn ina aimsir féin neach budh fearr eineach & uaisle nó an Cian-sin
Is mar adubhairt Mac Coisi ag tabhairt tuarasgbhála shleachta Éibhir Fhinn ós áird do Mhaoil Sheachlainn rígh Éireann ar n-diultadh an t-saoghail dó féin & é i g-Cluain Mac Nóis 'n-a chomhnaidhe gan dul tar crosaibh Chluana amach:
Inneósad mo theist ar Chian mac Maoil Mhuaidh na n-eachradh n-dían:
Ní fhaca mé thíar nó thoir a shamhail do shíol Éibhir
Agus mar adubhairt Mac Liag ag rochtai dó go Ceann Coradh iar g-cuairt ó Shionainn budh dheas:
‘Cia d'ar bhuidhe thú a ollaimh?’ ar Brian
‘Do Dhomhnall mac Duibh Dá Boireann’ ar Mac Liag
‘An bh-facais Cian nó Saidhbh a bhean?’ ar Brian
‘Do-chonnarc’ ar Mac Liag
‘An bh-fuarais aon-raod uatha?’ ar Brian
‘Inneósad duit’ ar Mac Liag
‘Ar rochtain damh-sa ar faithche Rátha Ráithleann do h-innseadh do Chian & do Shaidhbh mo theacht-sa do'n bhaile; do éirgheadar araon im' choinne i n-éin-fheacht & do h-iomchradh mé ar muin daoine & an deichneamhar & dá fhichid do bhuidhin do bhí im' fhochair do-rugadh anonn 'san dún iad & tugadh beart nua do gach aon díobh idir shlabhradh & léine & bhrat; & thug Cian a dheise féin idir each & éadach & bhrataigh gona dhealg óir & gona naoi g-cornaibh do losaibh óir gona loing & gona brannuibh déad & naoi bh-fichid bó damh féin & deich n-eich & dá fhichid dom' chléir; & deich g-céad unga d'ór & caoga fail dom' chléir mar an g-céadna’
‘Créad fuarais ó mhac Duibh Dá Bhoireann?’ ar Brian
‘Fuarus crios & teine creasa’
‘Is iongnadh’ ar Brian ‘gur bhuidhe thu-sa do Dhomhnall nó do Chian mar sin’
‘Ní h-iongnadh’ ar Mac Liag; ‘óir do budh dheacra le Domhnall an crios & an teine chreasa do thabhairt uaidh nó le Cian a n-dubhart-sa ó chianaibh’
Amhail adeir Mac Liag féin & é 'na sheanóir i n-Innsi an Ghoill Duibh iar m-bás Bhriain & Mhurchadha & Chéin & é ag cuimhniughadh orra
Ag so mar adeir:
Fada bheith gan aoinbhneas ann mar nár shaoileas go bráth bheith mar do bhádus i g-Ceann Coradh caoimh níor bh'uamhan liom aon dom' chreich
Dá maireadh Brian binne builg is Murchadh a luirg na long bhéinn-si i n-Innse an Ghoill Duibh ní mar a d-tíosaigh tuil is tonn
Dá maireadh Conaing na g-cuan ormhuill sluagh laoch nár lag!
fear mar é Eachtar na sluagh ní léigfeadh mé uadh i bh-fad
'S é do-bheir mé duilbhir doirbh nocha g-cluinim tairm na d-triath; níor bh'ionann is siubhal suairc d'á ráinig ar cuairt go Cian Do chuadhus go Cian An Chairn níor thriath gan tairm an tír theann ní raibh acht Brian na m-brat sróil triath budh chóir do chur 'n-a cheann
Agus fa mar adubhairt Mac Giolla Chaoimh ar d-teacht ó Aodh Ó Néill iar m-beith trí ráithe i g-cóigeadh Uladh i bh-fochair Aodha Í Néill go d-táinig go toigh Chéin mic Maoil Mhuaidh; & do bhí Brian mac Cinnéidigh isan bhaile ar a cheann; & do chuir Brian fáilte re Mac Giolla Chaoimh & adubhairt gur ró fhada do bhí i n-éagmais; & do fhiafraigh dhe créadh fuair ó Aodh Ó Néill
‘Fuarus deich bh-fichid bó & deich n-eich & naoi n-uinge d'ór & deisi Aodha Í Néill’
‘Do-bhéar-sa & Sadhbh inghean Bhriain ní sa mhó nó sin duit’ ar Cian ‘sul chodhlam i n-éagmais a d-tiubhradh Brian & Murchadh & maithe Ó n-Eachach ó sin amach’
Amhail do chuimhnigh Mac Giolla Chaoimh féin & é ar an thaoibh thuaidh do'n Ghréig ag dul dó go Sruth Órthannáin & as sin d'iarraidh Parrthais i n-a n-dubhairt ag cuimhniughadh ar Bhrian & ar Mhurchadh & ar Chian:
Uathmar an oidhche anocht a chuideachta bhocht gan bhréig!
crodh ní saoilti dhíbh ar dhuain ar an d-taoibh-si thuaidh do'n Ghréig
As é Dia fa deara dhúinn gan ár súil re dúais na rann; ró-mhór fuaramar d'a chionn baoghal liom a aithbhear thall!
Adhaigh dhamh-sa do fhios Bhriain is é ag fleadhachus ag Cian mac Maoil Mhuaidh fa fada lais ar m-beith adhaigh 'n-a éagmais
‘Dia bhar m-breatha i bhus’ ar Cian ‘a chliar thig ó thigh Í Néill;’
‘a éigis’ adeir an bhean ‘suaill nár thréigis do theach féin’
‘Ataoi trí ráithe amuigh’
‘acht a bh-fuil ó n-diu go Máirt’
‘as é sin’ ar Murchadh mac Briain ‘teachtaireacht an fhiaich ó'n airc’
‘Innis dúinn t'éadáil a thuaidh’ arárdrí shluaigh Chairn Í Néid
‘Innis do mhaithib bh-fear bh-Fáil’
‘luigh fam' láimh nach déanair bréig’
Dar an rígh fil ós mo chionn as é thugus liom a thuaidh fiche each deich n-uinge d'ór is deich bh-fichid bó do bhuaibh
‘Do-bhéaram-ne an días so dhó’
‘ní sa mhó d'eachaibh 's do bhuaibh’
‘i n-éagmais a d-tiubhradh Brian’
adubhairt Cian mac Maoil Mhuaidh
Dar an rígh do-rad mé i socht 's do dhorchaigh anocht mo niamh fuarus a dheich n-oiread sain ar an bh-fleidh sul do luidh Brian
Seacht m-baile um chomhair d'a chraoibh Rí na Rígh dom-rad aniar agus leath-bhaile go síor in gach port aga m-bíodh Brian
Do-ráidh Murchadh deagh-mhac Bhriain ar n-a mhárach 's níor chiall uadh ‘oiread a bh-fuarais aréir’
‘do-ghéabha uaim féin 's ní ar t'fhuath’
Agus ní raibh Ráith Ráithleann aon-lá riamh gan ocht bh-fichit déag miach mhine do theacht innte mar adubhairt an Giolla Caoimh céadna & é ag triall oilithri do'n domhan mhór
Ag so mar adubhairt:
Ráith Ráithleann ráith Chuirc is Chéin truagh a Dhé mar atá anocht gér bh'iomdha giolla glan gaoth do bhíodh taobh re taobh 'sa phort
Créad fá sloinntear í ó'n triar Ráithleann agus Cian is Corc a lomadh má 's feirrde libh do-ghéantar liom sin gan locht
Do ríoghadh i g-Caiseal chorr Corc mac Luighdheach na g-corn bh-fial; cíos-cháin Mumhan dó d'a thigh do-bheirthí sin ó'n tír thiar
Do chinnsat Muimhnigh na sluagh ar chomhairle fa mór rath a rád uaibh re Corc na n-giall ‘druid siar i g-coinne na g-cath’
Ráithleann buime Chuirc na n-giall bean Torna dár ghiall gach dámh do-chuaidh lais na fuighlibh soir do chan soin a n-dubhairt cách
‘Do-ghéan do chomhairle a bhean’ ar mac Luighdheach na bh-fleadh bh-fuar ‘dá bh-fágthar longphort fam' mhian’
‘damh thiar i n-goire na sluagh’
Do tocladh caiseal is ráith le Muimhneachaibh níor bháigh mhion i g-comhair Chuirc Chaisil chaoimh do bhain a mhaoidh do gach fior
Sul ráinig go Ráith na g-Cuach naisgios Ráithleann luach ar Chorc an ráith d'ainmniughadh dhí féin cia tá ar ainm eile anocht
Faomhus mac Luighdheach ann soin do'n mhnaoi do oil é 'n-a dún Ráith Ráithleann do bheith d'a ghairm go bráth mar ainm ar an múir
Ríoghaid Muimhnigh d'a éis sin Cian mac mheic Bhroin dar bha shéimh is uime sin tar éis cháich tugadh ar an ráith Ráith Chéin
Trí h-anmanna rátha Chuirc do lomus duibh ge bé fáth d'a éis as eadh thug mo shnuaidh gan mac Mhaoil Mhuaidh isan ráith
Ráith Shaidhbhe inghine Bhriain diaidh i n-diaidh agus Ráith Chéin ó do thuit siad leith ar leith truagh an bheatha bheith d'a n-éis
Ráith na bh-Fileadh Ráith na m-Ban dá ráith do char mac Mhaoil Mhuaidh gan acht a d-taisi d'a n-éis as é do-bheir mé gan snuaidh
Ráith Chuain an ráith úd thoir ollamh meic meic Bhroin go m-báigh Ó Lothcháin fa maith an t-saoi do thigeadh gach laoi do'n ráith
Ráith Chuilchín crutaire an chnuic truagh mar do thuit tar éis cháich; do b'aibhseach linn binne a mhéar nó go n-deachaidh d'éag 'san ráith
Dún Droighnéin an dún-sa thuaidh Ó Fhéichín nár chruaidh re dáimh; fosgadh a stuic mhúirnigh mhóir do chluindís na slóigh 'san ráith
Maolán is Mearagan Mór dhá óinmhid na slógh rom-chráidh fa meinic iad fare Cian fa h-anamh Cian 'n-a dhá ráith
Ráith an Doirseora do-chím; truagh mar bhím is mar atáim níor thig Dubhtach ar thigh mór is ní thigim-si do'n ráith
Marthainn do chlann Eachach Chaoimh do'n druing fa mór aoibh is áigh fa h-iomdha giolla creach is giall do-bheirdís go Cian do'n ráith
Cinéal Laoghaire mheic Fhloinn marthainn do'n chlainn fa mór áigh do bhídis sin ag díol chliar anuair nach bíodh Cian 'san ráith
Is misi Mac Liag na n-each maith an bhreith mo bheith mar táim; níor sum taithleach na n-each riamh an fad do bhí Cian 'san ráith
Ráith Ráithleann an ráith úd thoir i m-bíodh mac mheic Bhroin go m-buaidh is iomdha ríoghradh dom' réir i n-aimsir Chéin mic Mhaoil Mhuaidh
Bóthar na g-Carbad so thuaidh go d-tigdís sluaigh Chlainne Cais um Chian mac Maoil Mhuaidh mic Bhroin nár fhill ariamh troigh tar ais
Dún Shaidhbhe an dún so thiar inghen sin do Bhrian ua Táil; trí chéad bean do dhíoladh baird do thigeadh le Saidhbh do'n ráith
Áth na g-Creach an t-áth-so thíos áth 'n-a n-déantaoi gníomh neach áigh trí chéad each le g-curthaoi srian do thigeadh le Cian do'n ráith
Bóthar na Muilte so thíos thug sgís ar mhórán do mhnáibh ceathrachad miach go ma naoi do thigeadh gach laoi do'n ráith
Is mé mac Giolla Caoimh cóir: rachad do'n Róimh d'a d-tig cáich do choimhbhris mo chroidhe im' chliabh gan Cian do bheith isan ráith
Bás Chéin & Bhriain & Mhurchadha i n-aon-bhliadhain amháin i g-cath Chluana Tarbh & i g-cath Mhuighe Guilidhe arg-clos do Dhonnchadh mac Briain Cian do mharbhadh do Dhomhnall mac Duibh Dá Bhoireann táinig féin sluagh do neartughadh le Mathghamhain mac Céin gur marbhadh leis Cathal mac Céin mic Duibh Dá Bhoireann
Teagmháil idir dhá mhac Bhriain id_est Donnchadh & Tadhg i n-ar marbhadh Ó Donnagáin rí Aradh
Cairbre mac Cléirchín rí Ua g-Cairbre do mharbhadh i bh-feill ó Maol Choluim Caoinridheach
Sluagh le Donnchadh mac Briain & le Tadhg mac Briain do neartughadh le Mathghamhain mac Céin dar marbhadh Domhnall mac Duibh Dá Bhoireann le Mathghamhain i n-díoghail a athar
Sluagh le h-Ua Ruairc gur ionradh Magh n-Aoi & gur marbhadh Donnchadh mac Cathail & go rugadar gialla Connacht leó
Bás Anmchadha ríogh Ó Liatháin ó Mhathghamhna mac Céin mic Maoil Mhuaidh
Dunghal Ó Donnchadha rí Eoghanachta Locha Léin for chreich go Gréin Cliach go ro marbhadh lais Fionn mac Ruadraighe Í Donnagáin rí Aradh
Flaithbheartach Ó Néill le Maol Seachlainn mac Domhnaill i Laighnibh gur ro airg siad an tír go Leithglinn & gur ro marbhadh rí Ua m-Buidhe
Sluagh la Maol Seachlainn & le h-Ua Néill & le h-Ua Maol Doraidh go h-Áth Cliath gur loisgeadh a raibh do thighthibh ó dhún amach ann & go ro n-deachadar i n-Íbh g-Cinnsealaigh & gur ro airg siad iad gur ro tharrus creach d'a chreachadh & gur ro marbhadh Conghalach mac Conchubhair Í Failghe rí Connacht & Giolla Coluim Ó h-Aodha rí Teabhtha
Sluagh eile le Maol Seachlainn & le h-Ua Néill & le h-Ua Maol Doraidh go h-Áth Cliath gur ghabhsat gialla Laighean & go d-tugsad a righe do Dhon N Chuan mac Dubhluing Dara & Glean Da Locha & Cluain Ioráird & Sord Coluim Cille & Árd Macha do loisgeadh
Fras chruithneachta do fhearthain i Magh Airgead Rois
Callann anno Domini míle & bliadhna Maol Seachlainn mac Domhnaill áirdrí Éireann ocht m-bliadhna i ríghe Teamhra iar m-Brian go bh-fuair bás i g-Croinnis Locha h-Ainninne
Domhnall mac Duibh Dá Bhoireann do mharbhadh do Mhathghamhain mac Céin mic Maoil Mhuaidh & do Dhonnchadh mac Briain
Mac Líag árd-ollam Éireann d'fhághail bháis
Bás Aongusa mac Carrtha Chalma anno Domini Domhnall mac Catharnaigh d'Íbh Chaisin do bhualadh do Dhonnchadh mac Briain do chloidheamh i m-bun ordóige & a láime deisi gur bhain de í & gur marbhadh é féin 'n-a éiric
Tadhg mac Briain do mharbhadh d'Eilib arna furáliomh d'a bhráthair féin orra fealladh air d'a n-dubhradh an rann:
Dá g-cluindís cluasa meic Briain an úall-so do-ghniad na sluaigh do bad iomnár leis budh dhéin ionradh gach tréin is gach trúaigh
Mac Domhnaill mic Duibh Dá Bhoireann do dhalladh len-a mhuinntir féin
Eirach an duibh-neóil írchra Ugaire mac Dúnlaing rí Laighean & Maol Mórdha mac Lorcáin rí Ó g-Cinnsealaigh & a mhac do mharbadh do Dhonn Shléibhe mac Maoil Mhórdha & é féin do mharbhadh do Laighnibh i n-éiric sin
Dunghal Ó Donnchadha rí Chaisil d'iontogha ó'n t-saoghal go Corcaigh i n-oilithre
Cuan id_est Ó Lothcháin árd-fhile & seanchaidh Céin mic Maoil Mhuaidh do mharbhadh i n-a éiric ar n-a bhraith do bhalad an t-sionnaigh
míle & Dunghal Ó Donnchadha rí Chaisil d'eag i g-Corcaigh ar n-diultadh an t-saoghail dó an bhliadhain roimhe i n-oilithreach
míle & sluagh le Donnchadh mac Briain gur ghabh géill bh-Fear Midhe & Bhreagh & go n-deachaidh iarsin go h-Áth Cliath & go n-dearna coinmheadh i n-Áth Cliath ó dhomhnach inide go céadaoin an bhraith ionnus nach raibh aon-teach i n-Áth Cliath gan coinmheadh & Donnchadh féin annsa soilear mór mic Amhlaoibh
Naoi g-céad táinig ó Áth Cliath go Laighnibh ar n-gabháil gialla le chéile go Ceann Coradh
Sluagh le Donnchadh mac Briain i g-Ceann Coradh go n-deachaidh leó i g-Connachtaibh go Cruacháin gur tugadh géill Connachta dhó ann
Mathghamhain mac Céin mic Maoil Mhuaidh rí na Naoi bh-Fonn & Maol Seachlainn God rí Midhe d'fhaghail bháis anno Domini míle Maol Ruanaidh Ó Maoil Doraidh rí Tuaisgeirt Chinéil Chonaill do dhiultadh do'n t-saoghal & a dhol go Clúain Fearta Breanuinn & ar sin go h-Í Choluim Cille
Tadhg mac Giolla Phádraig do dhul i n-Íbh Muireadhaigh gur gabhadh mac Muireadhaigh go d-tug gabhála móra lais
Sluagh la Donnchadh mac Briain d'a dhíoghailt sin go Mac Giolla Phádraig d'a d-tug creacha móra & braighde iomhdha lais; rugadar cuid d'a mhuinntir & do h-imreadh dochar luirg orra le Mac Craith Ó Donnchadha do bhí fa sgaoil fa rígh h-Ua n-Giolla Phádraig & le Mac Giolla Phádraig féin gur marbhadh mac Gadhra mic Dúnaghaidh rí Ó Maine agus Maol Seachlainn mac Conchubhair rí Corca M'ruadh & Cian mac Cuiléin rí Ua g-Conaill Gabhra & Domhnall mac Seanchuin & Eoghan mac Cuirc & Conall mac Éigeartaigh gona dhís bhráthair