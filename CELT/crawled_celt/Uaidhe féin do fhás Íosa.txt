Uaidhe féin do fhás Íosa
Donnchadh Mór Ó Dálaigh
Uaidhe féin do fhás Íosa an té dan gnáth na grása fuaire cáig fa ainm Íosa gairm síosa is cáir fan gcás-sa
Dá ghrás cleasradh an Choimdheadh bláth is teasbhach an talmhan; do ghrás Dé díon a fhoghladh; síol roghlan é gan adhbhar
Dá ghrás an sneachta ag snighe dál is teachta na tuile; líonmhar dá reic re-roile gníomhradh oile Meic Mhuire
Fás na n-eath 's na n-innbhear bláth na ndreas is na ndairgheadh do ghrás an tí fhuair fhaighreadh ó ghaibhneadh chruaidh trí dtairngeadh
Tar led ghrás im chlí im chroidhe a Rí dar fhás an uile dámadh fiu dheit inn d'fhaire tairre rinn a Mheic Mhuire
Nám-thréig-se don truaill chiontaigh a éinmheic fhuair an ochtghuin; gan mo bhac a Dhé i ndeacraib ná beantair lat é as m'olcaibh
Nach guais d'óigh agra a fine uair tagra na gcóig gcridhe; níor bh'é a thráth dheit a dhuine sgáth guidhe a meic ar Mhuire do chleith diomdha dúin-ne ní thiobhradh ar mbreith buaidhe cúis eagla é dá óighe freagra cóire é uain-ne
Go ndéactha Dia ar na bearaibh ní bhía re déacadh ndlighidh; daor do-chóidh sé dá soighidh oidhir Dé i gcóir a chinidh
An síodh reampa do réidhigh; níor chiontuigh chíogh an álaidh; dul tar toil Dé níor dheonuigh gur threoruigh sé fhoil Ádhaimh
D'eagla a shaortha níor sheachain beara na bhfaobhar bhfrithir; an chlí do fhás far n-Athair rathail grás gur bh'í th'ithir arbhfír Dhia ór hairgeadh Ifreann mo ríghthriath cairdeach coimhtheann mo ghrian mo ré m'ór m'Aifreann —glór aithghearr é—gan fhoir-cheann
Rí ar nar díobhadh cneadh croidhe Rí dar theagh míonbhrugh Moire gá rí do b'fhearr trí toighe Rí nimhe is ceann don chruinne
Dia iodhan m'athair dála mo Sbiorad arsaidh aonda iúl 'n-a dheoidh dún do-ghéana réalla eoil na ndúl ndaonda
Ríghleanb dar bh'éigin umhla fírcheard déinimh gach dealbha Rí dar dhaoire i gclí ar gcomhdha Rí tromdha naoidhe neamhdha
Aonmhac ionmhuin na hóighe saorshlat don fhiodhbhaidh fhíre Rí as uille agus as fhéile Rí gréine tuinne is tíre
Ríghthriath as dile ndéanmha ar bhfír Dhia nimhe naomhdha Rí ag nach bí acht iris óghdha Rí glórdha milis maordha
Liaigh ar gcneadh athaidh oile ar n-Athair ar bhfear fine fear ar saortha ón lia luighe duine is Dia naomhtha nimhe
Leanbh saorghlan na sé líne nar traothadh d'éis na huaighe go bhfagha síodh Dé dúin-ne 's go dtúire ar ngníomh é uaidhe
Uaidhe 