Lebor Gabála Érenn 
.i. Doringne Dia nem & talmain ar tús & ni fil tossach na forcend fairseom féin.
Doringne chétus in maiss nemchruthaig & soillsi angel isin cetna domnuch.
Doringne firmimint isin luan.
Doringni talmain & muire sin máirt.
Doringne grein & ésca & renna nime sin cétain.
Doringne enlaithe ind aeóir & tonnaitecha in mara sin dardain.
Doringne anmanna in talman archena & Adam do follomnacht foraib isind aine.
Ro chumsain iarum Dia issin tsathurn do forbthiugud dula nua & ní o follomnacht sain.
Dobert iar sain airchinnchecht nime do Lucifiur co noi ngradaib angel nime.
Dobert dano airchinnchecht talman do Adam & do Eua cona claind.
Imromadair iarum Lucifer combad tóesech trín slúaig angel.
Ro timmart in Rí é co tríun sluaig angel leis i n-Itern & asbert Dia iarum fri muintir nime.
Diumsach inti Lucifer.
Ro formtig tra Lucifer fri Adam.
derb leis iss é no bertha dara eis conid aire sin dochúaid I ar Du i ndeilb nathrach.
coro aslach immarbus for Adam & Eua im thomailt ind ubuill don chraund ergartha conid aire sin ro innarbbad Adam a Pardus hi talmain coitchind.
Dolluid in Comdiu cuccu iar sain & atbert fri Adam .i. Terra es & in terram ibis .i. Do thalmain dotringned & i talmain raga.
.i. ni fuigbe sasad cen saethar.
Asbert dano frisin mnai.
.i. bid co ngalar & co cneit tuisema do chlaind & do maccu. Ro immarbaigestar cland Adaim iarum .i. sinser Cain miscedach mac Adaim.
Iar sin ro marbside a derbrathair .i. Abel tria saint & formut conid aire sin dorat Dia dilinn darsin n-uile ndomun.
Seth im in tres mac Adaim ica mbaí cland is uad atat fir domuin uile .i. Noe mac Lamech meic Mathusalem meic Enoc meic Iared meic Malalel meic Cainain meic Eno s meic Seth meic Adaim.
Uair is e Noe in t-Adam dedenach cosa mbertar fir domuin uile lUair ro baid in diliu sil Adaim uile acht Noe cona thrí maccaib .i. Sem.
Cham.
Iafeth acus a cethri mnaa .i. Cobba.
Olla.
Oliba.
Olibana.
O dorat iarum Dia dilind darsin uile ndomun ní therna di doenib in domuin on dilind acht mad lucht na hairce .i. Noe cona trí maccaib.
ben Noe & mnaa a mac.
Sluag nad chlóe guachel.
Noe nirbo niathlen; scel co ngrain ro gleadger Sem Cam & Iafeth.
Mnaa cen midend morfeba os dilind cen dibada.
Cobba brigda in bainela Olla.
Oliba.
Olibana.
Sem dí ro gab i n-Assia.
Cam i n-Affraic Iafeth i n-Eoraip.
Sem ro gab i n-Assia n-ait.
Cam cona chlaind sin Affraic.
Iafeth uasal & a maic siat ro gabsat i n-Eoraip.
Tricha mac bátar ac Sem im Arifacsad im Asur im Persius.
Tricha mac ac Cam im Chuss & im Chanan.
A cóic déc im oc Iafeth im Madui im Grecus im Hispainius im Gomerus.
Iafeth tra mac Nóe is uad tuascertleth na hAsia .i. Asia Becc.
Armenia.
Media.
fir na Scithia & is uad lucht na hEoropa ule.
Grecus mac Iafeth is uad in Grec Mór & in Grec Becc & Grec na hAlaxandrech.
Hispanius mac Iafeth is uad Hispania.
Gomerus mac Iafeth da mac laiss Emoth & Ibath.
Emoth is uad fine thuascirt in domuin.
Ibath da degmac leis .i. Bodb & Baath.
Bodb diarbo mac Dói athair Elanius.
Elanius im mac Doi tri meic leis .i. Armen.
Negua.
Isacon.
Armen im coic meic leis Gotus.
Cibidus.
Uiligotus.
Burgandus & Longbardus.
Negua tri meic leis Saxus.
Boarus.
Uandalus.
Hisicon im in tres mac Elanius cethri meic leis.
Romanus.
Francus.
Britus.
Albanus.
Is e in t-Albanus ro gab Albuin ar tus & is uad ainmnigther Alba coro innarbad lais a brathair tar Muir n-Icht conid uad Albanaig Letha Magoth mac Iafeth is dia chlaindseom na tuatha tancatar Herind ria n-Gaedelaib .i. Partholon mac Sera meic Sru meic Braimin meic Fattecht meic Magoth meic Iafeth & Nemed mac Agnomain meic Paimp meic Thaitt meic Sera meic Sruu & clanna Nemid .i. Galeoin & Fir Domnand & Fir Bolg & Tuatha De Danand amal asbert in fili Magoth mac an Iafeth atá cinnti ach land dib Partholon.
Banba robo chadla a band.
Ba dib Nemed noíthech mac Agnomain óen Ba díb Gand díb Genand Sengand Slaine sóer.
Cland Eladan imda ba díb Bres cen bréig mac Eladan armgaíth meic Delbaíth meic Néit.
Meic Innuí meic Allduí.
Alldui ba mac Taitt; meic Thabuirn meic Eno meic Baath meic Ebath aitt.
Meic Bethaig meic Iardain meic Nemid hó Paimp Páim; meic Thaitt meic Sera meic Srú meic Braimin báin.
Braimin mac Fattecht meic Magoth ba mór blad; ro bása na n-amsir com thadbsi ri mag.
Baath indara mac Ibath meic Gomer meic Iafeth. is uad Gaedil & Fir na Scithia.
Mac dó in fer amra airegda diarbo ainm Faenius Farsaid Iss éside indara toesech dochoid do denam in Tuir Nebróith diaro scailtea na bérlai.
Nebroth im feisin mac Chaus meic Chaim meic Noe.
Is é in Faenius remrate tuc Bérla Féne ón Tur.
is aice buí in scol mór oc foglaim na n-ilbérla.
Dá mac im bátar oc Foenius .i. Noenual indala mac foracaib i flathius na Scithia dia éis.
Nél in mac aile icon Tur rucadside & ba suíside na n-uile mberla.
Conid aire táncas ara chend ó Foraind d'foglaim na n-ilberla uad.
Tánic im Faenius assind Assia dochum na Scithia assa lluid do denam in Tuir.
co n-erbailt i flathius na Scithia i cind.
xl.
bliadan.
Ocus co tarat toesigecht dia mac do Noenual.
Hi cind da bliadan.
xl.
tra iar ndenam in Tuir ro gab Nín mac Béil rige in domuin.
arníro thriall nech aile smachtugud na tuath. lna hilchenela do thabairt fó óenmám & fo chís & fó cháin acht seisium a óenur.
Toesig im batar and reme .i. in fer ba húasle & ba mó rath issin túaith iss e ba cend comairle do chách.
no choisced cech n-ecóir no gressed cech cóir.
Ni thriallad insaigid.
lsmacht ceneoil aile.
Is hí sein trá amser hiro genair Gaedel Glass o tát Gaedil.
ó Scotta ingen Foraind.
is uadi ainmnigtir Scuitt de Gaedelaib.
Féni o Fenius asbertar brig cen dochta;
Gaedil ó Gaediul Glas garta.
Scuitt ó Scotta.
Is é Gaedel Glass ro chum in n-Gaedilg asna da bérla sectmogat It é in so a n-anmandside.
Betin Dardain Tesail Oric Scitin Pampil Armein Burgan Scill Morind Dalmait Belgaig Scartin Liguirn Romain Mugaig Guit Oatri Rugind Boét Gréic Creit Moisig Indía Germain Corsic Arboi Pardae Gaill Sicil Hispain Calliae Poimp Reit Gairit Siria Frigia Sardain Humind Galait Caspia Macidóin Saraic Achait Atheni Edis Gaedilg Lacdemoin Albain Uesogian Media Troiana Saxus Tripolita Foirni Colchia.
Ebre Zeugis Grinni Caspia Ardain Numa Franc Aegipt;
Moysi Murit Fresin Aethioip.
Berla in domain decid lib.
Bethin Scithin Scill Scartain.
Guith.
Germain.
Gaill co ngrain Poimp.
Frigia Dalmait Dardain.
Poim.
Morind.
Liguirn Oatre Créit Corsic Cipir.
Tessail Caspia Arméin áin Reit.
Sicil Saraic Sardain.
Bergaig Boet Bretnais Bróes bind.
Hispania Romain.
Rugind Humind.
Indiae Araib óir Mucaig Masic Macidóin.
Parthia Siria Saxus Athin Achait Albain cais.
Ebra Ardain Galait.
glan.
Troia.
Tesalia.
Colaig.
Móysi.
Media Farni Graing Grinni Lacdemoin Longbairdd.
Tracia Numeid Edis esc ail aird Ethioip Aegipt.
A sein lin bérla cen meirg asro theip Gaedel Gaedilg.
aichnid do ara érgna na haicme na hilbérla S Rú mac Esrú tra meic Gaedil iss é toesech do Gaedelaib luid a hEgipt o ro báded Foraind cona slúag i mac Muir Romuir.
ndegaid mac n-Israel. & dcc. bliadan ó dílind co sin.
Lucht cethri long luid Srú a hEgipt.
cethri lanamna fichet cacha lunga & triar amus cacha lunga Srú & a mac .i. Eber Scott.
bátar iat toesig na llongse.
Is in tansin atbath Noenual mac Baath meic Noenuail meic Foeniusa Forsaid .i. flaith na Scithia.
marb Srú dano fo chetóir iar rochtain na Scithia.
Gabais Éber Scott ar écin rige na Scithia os chlaind Noenuail co torchair la Nóemius mac Noenuail.
Boí cosnam eter Noimius & Boamain mac Ebir Scuitt.
Gabais Boomain rige co n-erbailt.
Gabais Rifill mac Noemi rige co torchair la Taitt mac Ogomain Dorochair Taitt iarum do laim Refloir meic Rifill.
Boí cosnam flathiusa iarum eter Reflóir mac Noemi & Agnoman mac Taitt.
Co torchair Reflóir la hAgnoman.
Conid aire sin ro innarbad sil Gaedil for muir .i. Agnoman & Lamfind a mac co mbatar mbliadna for muir timchiull in domuin atuaid.
Is lia turim an ro chesatar d'ulc.
Is aire thucad Lámfind for mac Agnomain ar niba mó soillsi chaindell andate a lama ocond imram.
Tri longa díb & cengal eturru na digsed cach díb o 'raile.
Tri toisig batar accu iar n-éc Agnomain forsin muinciund mór Mara Caisp .i. Lamfind & Alldoit & Caicher drui.
Is é in Cacher druí dorat in leges dóib dia mboí in murdúchand oca medrad .i. boí in cotlud oca forrach frisin céol.
Is é in leges fuair Cacher doib .i. ceir do legad na cluasaib.
Is é Cacher ro ráid friu dia ruc in gáeth mór iat issin n-ocian coro chesaiset mór re gortai & re híttaid and.
Co torachtatar i cind sechtmaine in rind mór atá a Sliab Rifi fothuaid.
Conid isin rindsin fuaratar topor co mblas fína coro longset and.
Co mbatar tri láa & teora aidche na cotlud and sin.
Co n-erbairt Cacher druí.
érgid ar se ni anfam co rrísam Herind.
Cia hairm atá ind Heriu ar Lámfind mac Agnomain.
Is fate ar Cacher andás in Scithia.
ni sind féin ric ar Cacher acht ar cland ricfat i cind trí chét mbliadan ó 'ndiu.
Gabsat iar sin na Gaethlaige Meotecda.
Acus is and sin rucad mac do Lámind .i. Eber Glunfind .i. comartha gela ro batar fora glunib.
Is hé ba toesech dar éis a athar.
Ua dóside Febri Glunfind.
ua dóside Nuado.
Brath meic Agnomain mac Deatha meic Thait meic Ercada meic Ogamain meic Elloith meic Boomain meic Nuadat meic Ebir Scuitt meic Noenuail meic Srú meic Febri Glais meic Esrú meic Agni Find meic Gaidil Glais meic Ebir Glunfind meic Níuil meic Lamfind meic Feniusa Farsaid.
Is hé in Bráth tanic asna Gaethlaigib iar fut Mara Torrian do Chréit & do Sicil.
Róisit co Hespáin iar sain.
gabsat Hespain ar écin.
Agnoman tra mac Taitt iss e tóesech tanic de Gaelaib assin Scithia.
Da mac lais .i. Lamfind & Elloth.
Óenmac ic Lamfind .i. Eber Glunind.
Mac oc Elloth .i. Eber Dub i comamsir isna Gaethlaigib.
Da hua occo i comlaith .i. Toecht mac Tetrig meic Ebir Duib.
Acus Noenel mac Febri meic Agni meic Ebir Glunind.
Ocus Soecht mac Mantain meic Cachir.
Ucca & Occa da mac Aldoith meic Noenil meic Nemid meic Alloid meic Ogamain meic Thoechta meic Teitrig meic Ebir Duib meic Elloith.
Lucht cethri long trá.
tancatar Gaedil co Hespain.
Cethri lanamna déc cecha lunga.
secht n-amois cen mnaa.
Bráth lucht lunga.
Ucce & Occe lucht da long.
Da brathair iat .i. da mac Elloid meic Noenill meic Nemid meic Alloit meic Ogamain Mantan mac Cachir druad meic Ercada meic Oitechta.
lucht lunga.
Tri catha im lro brissiset iar ndul i n-Espain .i. cath for Tóesen cath for Longbardu.
cath for Barchu.
Co tanic tam forru co n-apdatar díb im Occe & im Ucce.
Noco térna assna da luing acht da im Én mac Occe & Ún mac Ucce.
Bai mac maith ic Brath .i. Bregon cá ndernad in Tor & in chathir .i. Brigantia ainm na cathrach.
A Tur Bregoin im atchess Heriu fescur lathi gemreta.
Atoscondairc Ith mac Bregoin.
G AEdel Glass ó tat Gaedil macside Níuil nertmaínig robo thrén tíar & tair.
Nel mac Fóeniusa Forsaid.
Da mac ic Fáenius fír dam.
Nél ar n-athair & Noenal; rucad Nél ocon Tur tair.
Noinel con Scithia sciathglain.
Srú mac Esru meic Gaedil ar senathair slúagfaelid; is é luid fothuaid dia thaig dar ucht Mara ruaid Romair.
Lucht cethri long lín a slúaig.
for fut Mara Romair ruaid; tall ina cláradba is cet cethri lanamna fichet.
Flaith na Scithia ba gním glan.
in gilla diarbo ainm Noenal.
is and atbath tall ca thaig.
tan ráncatar Gaedil.
Gabais Eber Scot na scal os chlaind Noenil co nefnar; co torchair can chaenius cain.
la Noemius mac Noenil.
Nertmar mac Ebir iar tain diarbo ainm brechtgal Beomain.
co traig Mara Caisp ba rí co torchair do láim Noemi.
Noimius mac Noenil ind nirt ro gab in Scithia sciathbricc; doceir in flaith comlán cain.
la Ogmán mac Beomain.
Ogmán iar sain ba flaith dar éisi Noemi nertmaith; co n-erbailt na chríne cen chill dara éis ba rí Refill.
Dorochair Refill iar tain.
do laim Thait meic Ogamain.
dorochair Tait cencor thim.
do laim Reflóir meic Refill.
Refloir Agnoman cen on ré bliadna i cosnam.
co torchair Refloir ragel.
la mac Tait la Agnoman.
Noinel is Refill co rind dá mac Reflóir meic Refill; innarbsat Agnoman ass.
darin muir merda mórglass.
Mathi na tóisig ba día tancatar assin Scithia Agnoman Eber cen ail da mac Thaitt meic Ógamain.
Elloth.
Lámfind.
Lamglass léir.
tri meic Agnomain imréil;
Cacher is Cing clú co mbúaid dá degmac Ebir echrúaid.
Arim a llong tri longa.
tiachtain dar tromthonna; trí fichit cach luing luad ngle. mna cach tres fiche.
Atbath Agnoman nirbo aisc i n-insib Mara mor Chaisp.
bale i mbátar re bliadain i fuaratar rodiamair.
Ráncatar Muir Libis lan seolad sé samlaithe slán.
Glass mac Agnomain nirbo dis.
and atbath i Caronis Caín inis fuaratar and for Muir Libis na laechland rathi for bliadain co mblaid a n-aittreb sinn indsisin.
Seolait for muir monor ngle eter lathi & aidche.
taitnem lám Lamind laindrig ba cosmail fri caemchaindlib.
Cethri tóisig dóib nir dis iar tiachtain dar Muir Líbis;
Elloth.
Lámind lúath dar ler.
Cing is a brathair Cacher.
Cacher fuair leges dóib thall.
arna medrad don murdchand; is é leges fuair Cacher cain.
céir do legad na cluasaib.
Is é Cacher comol gle doringne doib fastine; ic Sleibte Rifi con rind.
ni fil foss dún co Herind.
Cia hairm i fil ind Heriu ard.
ar Lámfind in laech langarg; is fata asbert Cacher and ni sind ric acht ar mórchland. Cingset inna cath co fí fodess sech rinne Rifí; clanda Gaedil co nglaine.
ro gabsat na Gaethlaige.
Genair mac irdairc and sain.
do Lámind mac Agnomain Éber Glúnfind glan in gríb.
senathair foltchas Febríg.
Fini Gaedil gasta glain.
bliadan forsin tirsin; ro threbsat and ó sein immach.
noco tanic Brath buadach.
Bráth degmac Deatha dil.
tanic do Créit do Sicil; lucht cethri long seolta sláin desel n-Eorpa co Hespáin.
Occe & Ucce cen ail da mac Elloith meic Noenil.
Mantán mac Cachir Brath dil.
ba siat na cethri tóesig.
Cethri fir déc cona mnáib.
ba lucht do cach luing laechláin.
sesseor amos án.
roinset tri catha i n-Hespain.
Ard in cetchath noco chél ro roinset for sluag Toessén; cath for Barco ba gor gó.
cath for Longbardo.
Ba dar éis in chatha clé tánic doib tám oenlaithe; lucht long mac n-Elloith cen chron.
marba uile acht dechenbor.
Doriachtatar ass Ún is Én da degmac na tóesech trén; iar sain ro genair Bregoin.
athair Bili in balcdremoin.
Ro briss mór comlond is chath.
for sluag Espáin illadach.
Bregon na nglórgal na nglia.
leis doronad Brigantia.
Bregoin mac Bratha blaith bil.
is dó robo mac Milid; meic Miled maith a slóg im Éber im Herimon.
Deich meic Bregoin cen meirbe.
Brego Fuat is Murthemne;
Cuailnge.
Cualo.
Blad.
cia bé.
Ebleó.
Nar.
Íth is Bilé.
Ith mac Bregoin co mblaid bind.
tanic ar tús i n-Herind; is é fer toesech ros treb do sil noesech nert Gaedel.
Scuirem ifechtsa do scélaib na n-Gaedel coro aisnídem dona tuathaib ro gabsat Herind rempo.
R O gab ém Cessair ingen Betha meic Noe láa ria ndilind Partholon mac Sera.
tri chét bliadan iar ndilind.
lNemed mac Agnomain do Grecaib Scithia i cind bliadan iar Partholon.
Fir Bolg iar sain.
Fir Domnand iar sain.
Galioin iar sain.
Tuatha Dé Danand iar tain.
H ERiu cia iarfaigther dím atá lim co grind.
cach gabal ros gab o thus betha bind Dolluid anair Cessair ingen Betha in ben cona coicait ingen cona triur fer.
Tarraid diliu Bith ina sléib cen rúin.
Ladru i n-Ard Ladrand Cessair ina cúil.
Bliadain dam fo dílind déin.
Taul Tuinne thend; ní fuarus ní im thomaltus cotlud bad ferr. Misse i n-Herind sund ba suastin mo sét; conos toracht Partholon anair a tír Gréc.
Messe sund i n-Herind fós.
sisi Heriu fás; co tanic mac Agnomain Nemed nimtha gnás.
Fir Bolg is Fir Galión tancatar ba cían.
tancatar Fir Domnand gabsat i n-Irrus tíar.
Iar sain tancatar Tuatha Dé ina caipaib ciach cían co 'motormalt damsa friu ciarbo saegul cían.
Iar sain tancatar meic Miled a Hespain anes.
co 'motormalt damsa friu ciar thrén a tress.
Doroacht saegul sír damsa nocho chel; conom tharraid creitem óg o Rig nime nél.
Misse Fintan find mac Bochra ni chél; d'éis na dílend sund am sruith uasal hér.
de gabalaib Herend.
R Os gab iarum Cessair ingen Betha meic Nóe ut praediximus.
ll. laa ria ndilind.
Is é fochond a tiachtana.
arteched na dilend. Uair asbert Nóe Ergid ar se co himmel iartharach in domain bes noco ria in diliu.
Lucht tri mbárc.
Dosrala do Dun na mac Bárc hi crích Corco Duibne.
Ro battea di bairc díb.
Térna Cessair lucht a bairce .i. ingen & triar fer .i. Bith mac Nóe dia tá Sliab Betha.
is and ro hadnacht i carn mór Slébe Betha.
Ladru luam dia tá Ard Ladrand.
is é cetna marb dochoid fo úir Herend.
Fintan mac Bochra dia tá Fert Fintain os Tul Tuinne.
Atbath Cessair i Cuil Chesra la Connacta.
cona coicait ingen.
C Aín raind ro randsammar etrond messe is Bith is Ladru lond ar síd is ar céill doringne imon .i. ingen oll.
Sect mna déc rucus im Chessair Lot is Luam is Máil is Barr.
Froecar Femar Faible Foroll.
Ciper Torrian Tamall Tam Abba Ulla Raichne Sille is é lín baí sinne and.
A sé déc ruc Bith ri Bairind Sella Della Duib addéos.
Fotra Traige Nera Buana Tamall.
Tanna Nathra Leos.
Fodarg Rodarg Dos Clos rocluinter rop iat sain ar munter beos.
A sé déc iar sain re Ladraind.
Alba Bona.
Gothiam Germán Aithne.
Inne Rodarg.
Rinne.
Iachor Ain.
Irrand.
Espa.
Sine.
Samoll rop é sain ar commond cain.
Niro gab nech tra do síl Adaim Herind ría ndílind acht sain, Ba fás tra Heriu iar sain fri ré tri chét mbliadan lar
Conos toracht Partholon mac Sera meic Srú.
is é cetarogab Herind iar ndílind dia mairt for esca.
n-Inbiur Scéne. Uair fo thrí ro gabad Heriu a hInbiur Scéine.
Do chlaind Magoth meic Iafeth é ut diximus.
Isin tsescatmad bliadain aisi Abráim ro gab Partholon Herind.
Cethrur airech tanic Partholon .i. Sé féin.
Laíglinne a mac dia tá Loch Laíglinne la Hú Mac Cuais Breg.
Slanga & Rudraige da mac aile Partholoin.
Dia tá Slíab Slanga & Loch Rudraige.
In tan ro class a fert Rudraige is and ro memaid in loch fo thír.
Secht mbliadna do Partholon i n-Herind in tan atbath in cétfer dia muntir .i. Fea dia tá Mag Fea.
uair is and ro hadnacht i mac Maig Fea.
Isin tres bliadain iar sain cétchath Herend ro briss Partholon i Slemnaib Maige Ítha for Cichol n-Gricenchos d'Fomórch-aib.
fir co n-oenlámaib & co n-oenchossaib ro fersat friss in cath.
Secht lochthomadmand i n-Herind i n-amsir Partholoin .i. Loch Láeglinne la Ú Mac Cuais Breg.
Loch Cuan & Loch Rudraige la hUltu.
Loch n-Dechet & Loch n-Echtra & Loch Con la Connacta.
Loch n-Echtra la Airgialla.
Ár ni fuair Partholon ara cind i n-Herind acht tri locha & n-aibne .i. Loch Fordremain i Sléib Mis.
Loch Lumnig fo thír.
Findloch Cera i n-Irrus.
Aband Lifi & Luí.
Muad & Slicech & Samaír forsa tá Es Rúaid.
Find & Modorn.
Buas & Banna.
eter Le & Elle.
Cethri blíadna ria n-éc Partholoin tomaidm Brennai fo thír.
Ro slechta cethri maige la Partholon i n-Herind.
Mag n-Ítha la Laigniu.
Mag Tuired la Connactu.
Mag Lí la Hú Mac Cuais.
Mag Ladrand la Dál n-Araide.
arni fuair Partholon ara chind i n-Herind acht óenmag .i. Senmag n-Étair. Is aire atberar Senmag de ar nír ás frén na flesc feda trit riam.
is andside atbath Partholon míle fer & mile ban do thám sechtmaine.
k lmaí. Dia lúain ros gab tám & ros marb uile in tam ule acht oenfer tantum .i. Tuan mac Stairn meic Sera mac brathar Partholoin.
ro ndelb Dia i rrichtaib imdaib.
ro mair in t-oenfersain o amsir Partholoin co hamsir Finnen & Coluim Chille.
Co nd-ecaid dóib gabala Herend o amsir Chesra cetaragab cosin n-amsirsin.
is é sin Tuán mac Cairill meic Muridaig Mundeirg.
Is dósin ro chan in suí senchasa in laídse sís.
A Choemu clair Cuind cóemfind fuind fer Fáil feib adféidim.
cia dám iar tustin talman cetatarlad for Herind.
Heriu ria ndilind datha feib adrímim a retha.
fofuair féin fessaig findgil im Chessair ingin Betha.
Bith mac Noe na n-ildrem cid ro chloí re cladband.
marb i Sleib Betha is badbu.
marb Ladru i n-Ard Ladrand.
Fintan for fect fainne fríth a lecht ba léim luinne nirbo tricc i clud chille acht i firt uas Tul Tuinne. Do Dún Bárc fri fleid frossa.
dosnuc trácht cen meid mesra ocon charn ic muir mesra.
marb Cessair i Cuil Chesra.
lathe lanseng doruacht in sathe séimseng inna mbairc ria ndeilm ndílend gabsat áit hirend Herend.
Atracht for fecht fír fuiglech.
trí nert ind Ríg dia n-adrad.
Fintan ba fer co scélaib de tholaib trenaib talman.
Tri chét bliadna arbágim raidim tri ríagla rímim ba fás adfoidiu faidim Eriu aibind iar ndilind.
Dolluid Partholon prímda réim rígda dar rám rámda; a chethrur curad caemdil.
bá díb in tsaergein Slanga.
Slanga Laiglinne lainech clárda caidglinne a curad; athair urgnaide airech & Rudraige rurach.
Ro slechta maige a mórchaill leis ar gaire dia gradchlaind.
Mag n-Itha tes Brí buadchind Mag Lí luadrinn.
Mag Lathraind.
Secht lochthomadmand ca thomsid co clothanmand cia thadbsid.
línsat fo gébind gibsig.
Herind indsig na amsir.
Loch Laiglend.
Loch Cuan coltra.
Loch Rudraige ruad cen rectga Loch n-Dechet.
Loch Mesc medach.
Loch Con.
Loch n-elach n-Echtra.
Uacute;as Herind áille datha feib adféidim cach fotha nocon fúair for dind betha acht tri locha.
Tri locha aidble ammais & n-aibne n-immais.
Loch Fordremuin.
Loch Lumnig.
Findloch uas imlib Irruis.
Aband Lifi Luí lúadem dia ndrechi cach druí denend.
derbtais degairde.
dílend senchas senaibni Herend.
Muad Slicech Samaír Sláne.
Buas buane ar bladaeb benne.
Modorn Find fo gne lanna.
Banna eter Le & Elle.
Atbath iar n-uaill co n-ócaib Partholon cona chuain chétaig.
ro slechta.
sellaib sétaib for Senmaig Elta Etair.
Is aire i Senmag.
sona is Dia delbach fotera.
fo fich ro thesc méin mara ni frith frem na flesc feda.
Fail and a fert iar fíraib cencop nert eter noemaib.
ba tuí a thuil fo dámaib ní coí crábaid diar caemaib.
Trí chét bliadna ci adfeisid os deilib diamra duasaig.
don gasraid glebind gaesaig for Herind aesaig uasail.
Fir mnai mac & ingen i k lmaí mór derbaid ni slán samthodáil samraid tám Partholain i mac Bregmaig.
Baí bliadna bocta ba fas fri fianna fecta iar n-éc a sluaig fri sectmain na n-eltaib for Maig Elta.
Mé in t-Úa Flaind fodlas fíru raind fri rígu doroígo.
rob rád ráiter cach rad rop iar cádo a choemo.
F Ás tra Heriu iar tain fri ré mbliadan iar Partholon conos toracht Nemed mac Agnomain do Grecaib Scithia a chethrur airech.
Cethri meic Nemid in sin.
Cethri longa.
xl.
dó for Muir Caisp re bliadain co lleith conna toracht acht a long a oenur Herinn.
Is iat in cethrur airech .i. Starn & Iarbonel Fáid & Annind & Fergus Lethderg Cethri meic Nemid in sen.
Cethri lochthomadmand i n-Herind i n-amsir Nemid .i. Loch Cál la Hú Niallain.
Loch Munremair la Luigne.
Loch n-Dairbrech.
Loch n-Annind i mac Mide.
In tan ro class a fert & a adnacul Annind meic Nemid is and ro mebaid in loch fo thír.
Is é Nemed ro bris cath Ruis Froechain for Gend & Sengand da ríg Fomore.
ro marbtha a ndís and.
Ro class di rígráith la Nemed i n-Herind .i. Raith Chimbáeth i Semne.
Raith Chind Eich la Hu Niallain.
Cethri meic Matan Munremair ro chlaidset Raith Chind Eich i n-oenló.
.i. Boc & Roboc.
Ruibne & Rotan.
Ro marbtha ria matain la Neimed riasíu no chintís in claide.
Ro slecta dá mag déc i ndaire lige la Nemed i n-Herind.
Mag Cera & Mag n-Eba.
Mag Cúili Tolaid.
Mag Seimne la Connactu.
Mag Seired la Tethba.
Mag Tochair i Tir Eogain.
Mag Semne la Araidiu.
Mag Macha la Airgialla.
Mag mac Bernsa la Laigniu.
Lecmag la Mumain.
Mag Moda.
Ro bris tri catha for Fomóre .i. loingsig na fairgge .i. Cath Badbgna la Connacta.
Cath Cnamrois la Laigniu.
Cath Murbuilg i n-Dal Riatai.
Atbath Neimed iar sin do thám i n-Ailen Arda Nemid.
n-Huib Liathain. Boí dochraite mór for clannaib Nemid dara eise i n-Herind .i. Ó Morc mac Deled & ó Chonand mac Febair.
dia tá Tor Conaind.
risi n-apar Torinis Chetni indiu.
Is inti boí morlongas na Fomore.
Da trian clainne & etha & blecta fer n-Herend.
cacha samna co Mag Cetni.
Ro gab tra ferg & tursi firu Herend re trumma in chísa.
Lotar uile do chathugud frisna Fomóre.
Trí daglaích occu .i. Semul lmac Iarbonéoil Fátha meic Nemid.
Herglan mac Beoain meic Stairn meic Nemid.
Fergus Lethderg mac Nemid.
Tricha míle for muir.
tricha mile aile for tír.
Ro thoglatar in Tor.
Dorochair Conand cona chlaind.
Conid iarsin togailsin dosfarraid Morc mac Deiled.
Lucht tri fichet long co torchratar comthuttim.
tanic in muir dar firu Herend & niro theich fer díb o cheile la duire in chathaigthe.
conna terna díb acht óenbarc i mbatar trenfer.
Lotarside ass for scaíl a Herind for teiched in galair & in chíssa .i. Marb Bethach i n-Herind de thám.
A deich mnaa dia éis fri ré tri mbliadan fichet.
Matach & Hérglan & Iartach .i. trí meic Beóain co Domon & co Herdomon i tuascirt Alban. Semión i tírib Gréc.
Fororbart a clandside i suidiu co mbatar i mmílib.
Dobreth doíre forru la Grecu .i. tarduth úire for sleibe garba.
combtar maige fo scothaib.
Dollotar for élud mile & gníset barca dóib dia mbolgaib.
dollotar dochum n-Herend doridisi re mbunadas.
cind mbliadan ar iar Nemud sain. Ocus is iat so a cóic thoisig .i. Gand & Genand.
Rudraige & Sengand & Sláne.
Fergus Lethderg im & a mac .i. Britan Máel o tát Bretnaig in domain.
Gabsait Moind Conáin & linsat dia claind in n-insi móir .i. Britaniam insolam.
Co toracht Ingís & Orsa da mac Uechtgilsi ríg Allsaxan.
co ngabsat forru.
ro innarbsat Bretnu for imliu na hindsi.
Is iat sin turtheta clainne Nemid iar togail Tuir Chonaind.
H ERiu oll ordnit Gaedil adfediu drong dia ndálaib;
Ro gabsat mór flatha fualngech do chiniud uaibrech Adaim.
Ó Adam fírbind angbaid co dilind deilm ro hindled ni tessaig a treb tetbailc acht Cessair ingen.
Act Bith is Ladru luadem Fintan fri abrú irend.
nis fuair faillsig féigseng Herend ria n-amsir ndilend Iar ndilind diamra dala bliadna ci atbera ba glancharón fri gala.
tuc Partholon mac Sera.
Sech cech salmchanóin sochraid muinter Partholoin phecdaig marb uile lín a teglaig fora Senmaig fri sechtmain.
Sé choic mbliadna cen bruga cen fóit ba tiamda teimel.
fas cech leth co ler labair nis ragaib nech acht Neimed.
Neimed cona fir na n-uile ar lín geimel is gaile; ba leis crich cocthe cuire iar ndith na haicme aile.
Imbered buaid cen baiglo.
Neimed co n-úaill co n-érgnu mac Agnomain fri huaibriu cia samlín lag ba sáegdo.
Starn ro thuit ri mac Febuir.
Iarbonél Fáid ba faelid.
Annind co ngemlib gemen tri airig nemnig Nemid.
Neimed ro sern im ratha ba teidm teined tar trocha.
na re fri rogairm ratha boí tomaidm cethri locha.
Loch Munremuir múr mellaig.
dremuin drumremuir daingin.
Loch n-Darbrech dar fál fonnind.
Loch Cál & Loch n-Annind.
Aith ro classa ri airbriu di ráith fri daigniu demniu.
Raith Chind Eich i n-Dáil Idnu.
Raith Chimbaeith i Semniu.
Slechta leis ba sét suba da mag déc derce dega Mag Cera Connacht coma.
Mag Moda & Mag n-Eba.
Mag Tochair trén ro glanad Lecmag di mórmaig Muman;
Mag mac Bernsa fri ruin rorath.
Mag Cuile Talad.
Mag Lugad.
Mag Sered serge srotha.
Mag Semne soillse datha;
Mag Luirg lugthemne letha.
Mag Murthemne.
Mag Macha.
Maidm and Moduirne máidis fri féin Fomóre falgis.
cath Murbuilg magda morgais.
cath Badgna.
cath Cnamrois.
Hi crich Liathain i mac Mumain marb de thám triathár temen.
co ngasraid glanféoir garda i n-Aileon Arda Nemid.
Nipdar dínaig im dolad in síl ro sílaig Neimed; la Conaind co curp chalad & la Morc mac Deled.
Da trian a clainne cuchta nir fíal fri fainne fechta cís buan tria bithu betha.
dá trian etha & blechta.
Co Mag Ceitne crúaid idna dar Ess Rúaid ecne n-amra.
tairge fri fóir fri fairthe dóib cacha aidche Samna.
Semul mac Iardain failid Fergus fairid feidm n-úabair Erglan mac Beoain bágaig na tri sáirfir dia sluagaib.
Sluag Herend cona fairind lotar ba cemmend cumaing; fian cos mbaí fuil dar colaind siar do thogail Tuir Chonaind.
Tor Conaind co méit airgne adcomaill col cét milte.
cathir comola ceirde ferge Fomora fairge.
Fir Herend iarna togail co rogail reimend remib ni therna díb deilm nitha.
acht tricha do chlaind Nemid.
Niptar coraig ma n-orbba in slog co mórgail marga.
don trichait niad nóisech luid cech toisech a arda.
Hi tír Grec aithle ind ilair luid Semion ba sét sodáin.
co n-irgnus os raind remáin luid Fergus i mac Maind Conain.
Britan Mael mac na flatha.
saer in slichtrad dar sretha; mac in Lethdeirg don lechtmair o tát Bretnaig in betha.
Bethach fo chéimim chlothalt marb i n-Herind ar clitecht a deich mna dia éis iarum re teora bliadan fichet.
Fo Sémión silais cétu ba lir legion la Grécu; nir foímtha ria n-ócu acht ro doertha la Grecu.
Ba hé a n-ord na n-airech immedain bolgg nir bladach úir for sliabaib cairchech clochach combo mag scothach scorach.
Scuirset cen chairge celgaich for fairge fergaig forduig; assin daíri dúr daltaig co mbarcaib is co mbolgaib.
Ba siat a n-anmand úalle na ríg mergand co n-áne Gand Genand glerib dagrand Rudraige Sengand Slane.
Síl Semioin srethe slegrand gním gledion glethe glonband;
Galión fir na n-orb n-imgand Fir Bolg & Fir Domnand, Marid a tóit a tóraind randsat i cóic cen chredim cen tusled dia treib toebing ó Uisnech oíbind Herind.
T Ogail Tuir Chonaind co ngail.
for Conand mór mac Febair.
fir Herend dollotar dó trí tóisig ána occo.
Herglan mac Beoain meic Stairn.
Semul mac Iardain acgairb; ria longis luid laech na llerg mac Nemid Fergus Lethderg.
Tri fichit mile mod ngle iar tír & iar n-usce is é lín lotar o taig clanna Nemid don togail.
Torinis inis in Tuir.
cathir Chonaind meic Febair; la Fergus féin fiched gail doceir Conand mac Febair.
Morc mac Deiled tánic and ba do chongnam ri Conand; dorochair Conand reime la Morc bá mórsceile.
Tri fichit long darin ler lín tanic Morc mac Deileth.
dosfarraid ria ndul i tír cland Nemid co nertbríg.
Fir Herend uile sin cath.
iar tiachtain na Fomorach; uile ros baid in lermuir.
nammain acht tri dechenbuir.
Érglan.
Matach.
Iartacht án.
tri meic Beóain meic Stairn stialbain;
Bethach.
Britan iarsin chath Bahath airdib is Ebath Bechad Betach Bronal Pal Gorthigern.
Glasna Ceram Gobran Gothian glan Gam Dam Ding & Deal.
Semion Fortecht Gosten gle.
Greman Gulliuc co nglice.
Taman Turruc & Glas.
Feb & Feran foltchas Tri dechenbor sin seol bind lotar iar tain a Herind i trí doronsat a rraind tíar iar togail Tuir Chonaind.
Trian Bethaig blad bind o Thorinis co Boind is é atbath i n-Inis Fáil da bliadain dar eis Britáin.
Trian Semion meic Erglain áin co Belach Con Glais co ngráin.
trian Britain atbeir hua Flaind otá sin co Tor Conaind.
Clanna Israel for fecht sinn amsirsin a hEigipt; & clanna Gaedil Glais dochum na Scithia for longais.
A Christ cain co caeme chniss a Rí patrech puirt Pharduis.
it ríched bladmar ar mbla a Rí in talman in toga.
F IR Bolg tra cóic thoisig tucsat leo ut diximus .i. Gand.
Genand.
Rudraige.
Sengand.
Slane.
Coic meic Dela in sin.
A cóic mnaa iar sain .i. Anust.
Liber.
Cnucha.
Fuat.
Etar.
Fuat ben Slane ni camm lib Etan ben do Gand co ngail.
Anust ben Sengaind na sleg.
Cnucha ba ben Genaind glain.
Liber ben Rudraige in róit munter chumraide ni cúac.
Rudraige ra re na reb docho lem is í a ben Fuat.
Clanna Dela dí na firseo .i. Fir Bolg.
Sláne in sinser mac Dela meic Loith.
meic Oirthet meic Semioin meic Tribuait meic Herglain meic Gothoirb meic Beoain meic Goisten meic Stairn meic Fortech meic Nemid meic Agnomain.
Noí ríg díb ro gab Herind Sláne oenblíadain.
Is é atbath ld'Feraib Bolg ar tús i n-Herind.
Rudraige dá bliadain co n-erbailt sin Brug bratruad.
Gand & Genand cethri bliadna co n-erbaltatar de thám i Fremaind.
Sengand bliadna co torchair la Fiacha Cenfinnan mac Stairn meic Rudraige meic Dela.
Fiacha bliadna.
Cenfinna uile bae Herend na erchomair.
co torchair la Rinnail mac Genaind meic Dela.
Rinnail bliadna co torchair la Fodbgenid mac Sengaind meic Dela.
n-Eba Choirpri. Odbgenid bliadna co torchair i mac Maig Murthemne la Eochaig mac Rinnail.
meic Genaind meic Dela.
Eocho mac Eirc mbliadna.
Ni boí fleochod ra ré acht drucht.
Ní baí bliadain cen mess.
Ro curthea gai a Herind re lind.
Is leis doronad in recht cóir i n-Herind ar tús.
Dorochair tra Eocho mac Eirc la tri maccaib Nemid meic Badrui.
Is é sin cétrí do rind ro gáet ar tús i n-Herind.
Dena mo resnis a meic.
Is iat sin ríg Fer mac Bolg & a n-aideda.
F IR Bolg batar sunna sel.
n-inis moir mac Míled; cóic thoísig tucsat leo anall atát acum a n-anmand. Bliadain do Slane is fir so co n-erbailt na degdumo.
cetfer d'Feraib Bolg na mbend atbath i n-inis Herend.
Da bliadain Rudraige rúaid co n-erbailt sin Bruig bratruaid; a Genaind is Gaind.
coros marb tam i Fremaind.
bliadna Sengaind ba sáim coros marb Fiacho mac Stáir; a aile ba thri ág.
coro marb Fiacho Cenfindan.
Fiacho Cenfinnan ria cach meraid a ainm co tí bráth cenfinna uile cen ail bai Herend na erchomair.
Co torchair la Rinnail rúad fuairside a sé fria saerluad; dorochair hua Dela de i n-Eba la hOdbgene.
A d'Fodbgene án co cath Murthemne na mmál dorochair Odbgen cen ail la mac Eirc la ard Echaig.
Deich mbliadna d'Eochaid mac Eirc nocon fuair eochair amneirt.
coro marbsat a rind roi tri meic Nemid meic Badroí.
Cor ás Rinnal ní boí rind for arm etir i n-Herind for gáib garga cen chlith cain.
acht a mbith mar ithcrannaib.
Tucsat Tuath De Donand dil láigne leo ina lamaib.
dibsein ro marbad Eochaid la sil Nemid nertbrethaig.
Anmand tri mac Nemid dano Luach.
Cessarm & Luachro.
iat gonsat cetríg de rind Eocho mac Eirc i n-Herind.
Iar sain cathaigset Tuath Dé.
ri Firu Bolg ba borbgne; rucsat a mmathius i mmaig a flathius ona Feraib.
D Ene mo resnís a meic innis scela dam colleic; cian oro lethad cach n-olc oro gáet corp Echach meic Eirc.
Eocho mac Eirc boí da bríg ferr cach ríg acht Crist cáid.
iss e sin cetrí de rind ro gáet i n-Inis find Fáil.
Marbsat tri meic Nemid Nemid sluintit óic.
clansat cletha dogra trít co ndartsat fo odba bróic.
Inti ní boí síd na sáim.
arin dáil bá baísi bróin ó Eochaig ba sidech sáer co amsir Mac Miled móir Mór in muriucht im thráth teirt dith meic Eirc ba hág nad n-airc fir i mbalggaib ba mór nert randsat inis ardglain Airt.
Erendmag re Sláine sliss o Níth némannach fodess cossin Commor cuscle cass na Tri n-Usce na trí n-ess.
Re Gand cen chellach cen ches ba leis co Belach Con Glais Sengand o Belach in Chon.
rosiacht mod co Lumnech les.
Naiscis Genand cumnech rúin otá Lumnech co hEss Rúaid reraig ríg Rudraige ráin o sen co Traig baile báin.
Is cruaid in crobang ros cráid Tuatha De Donand do chéin.
gabsat ba garbuicne glúair.
for sleib cruaid Conmaicne Réin.
Marbsat Firu buana Bolg.
ba de batar úaga ard and sen ba forbairt mar feirg la Nuadait n-Argetlaim n-aird.
Ros coisc mac Eithlend na n-ag Lug lán ba fer feithgrind fial; roart dó ba fuilech fael i cath Maige Tuired tiar.
Co Herind rancatar roiss.
tancatar meic Miled mais; i tir fo thurind fo thess atchess a Tur bregoin brais.
Cetfer do síl Bregoin bind atbath dib i n-Herind uill Dond mac Miled ír for leth dianid ainm Tech damac Duind.
Cétfer ro hadnacht cen rind glas.
n-Herind ba grind a ngres Ladru ba gargband a gus dia tá Ard Ladrand andes. Cetfer báte mét fodruacht.
do síl mac Miled mét bárc.
Íth mac Bregoin ba mór glond dosrimart tond forsin tracht.
Cetben luid i n-úir n-úair don chúain a Tur Bregoin báin.
Tea brega ben in ríg dianid ainm fir Fáil.
Ingen Magmóir ni dál doil.
ben Echach meic Duach gairb Tailtiu bruine oenaig ain mumme Loga meic Scáil Bailb.
Donither i mac Brefne búain gnim fodirfe imbad mbróin.
truag in derither fo deoid díth ind ailithir ó Róim.
Nertach mac Domnaill dogní.
dith con mind a chlí bud clé.
noco bía i n-Herinn ben na treb na tech na dé.
Fintan cecinit do raind na cóiced.
C Oic urranna Herend eter muir & tír; addeochsa na coemcainle cacha cóicid díb.
O Drobaís dianangbaid in chetrand cháid cosin mac Boind mbánadbail tes Bairche báin.
O Boind bind banbruthaig co cétaib cúan; co Commor dalruthaig na Tri n-Usce n-úar.
Ón Chommor chetnasain co fuirtiud cass; ó Béolo ind angbaid Chon dia ngairther Glass.
O Lumnech longadbal lethan a lár.
co Drobaís drongarmglan ris tiben sál.
Suíthemail slectugud arsaigter siúit.
comlán in certugud ria roid i cóic.
Renna na cóicedsain co hUisnech rúit; cach díb asa aird imríat dochum na liac co bo chóic.
Cland Semioin dano Gáleoin & Fir Domnand uile.
Trícha bliadan iar n-Genand & Rudraige tancatar Tuatha De Danand i n-Herind.
B ATar iarum clanda Bethaig meic Iarboneoil Fáda meic Nemid i n-insib ltuascertachaib in domain oc foglaim druidechta & fessa & fastini & amainsechta.
Combtar fortaile for cerddib suíthe gentliucta.
Combtar iat Tuatha De Danand tancatar Herind.
Is amlaid tancatar i nnélaib dorchaib.
Gabsat for slebe Conmaicne Réin.
la Connacta.
ro láset temel tri la & tri haidche for gréin.
Cath lrige conatchetar for Feraib bolg.
Fe hta cath eturru .i. cétchath Maige Tuired.
hi torchratar cét mílec d'Feraib Bolg.
Gabsat iar sain rige n-Herend.
Tuath Dea tra in sin .i. dee in t-aes dána.
Andei im in t-aes trebtha.
Is accu batar brechta druad & arad & cuthchaire & deogbaire.
Is iat Tuatha De Danand tucsat leo in Fál Mór .i. in lia fis baí i Temraig.
dia ta Mag Fáil for Herind.
Intí fo ngeisedsaide ba rí Herend.
Condas ellacht Cu Chulaind & niro géis foe.
nach fó daltu .i. fo Lugaid mac Tri Find Emna.
niro géis in chloch o sein ille acht fo Chund tantum.
Ro sceind dano a cride esti otá Temraig co Taltin conid é cride Fáil sein.
Ecmoing ní hed fotera acht Crist do genemain iss ed ro bris cumachta na n-idal.
Nuadu Argatlám tra iss é ba rí do Thuaith De Danand mbliadna riana tiachtain i n-Herind coro benad a lám de i cétchath Maige Tuired.
Edleo mac Aldoí is é cetfer dorochair i n-Herind de Tuaith De Danand do láim Nerchoin hú Semioin.
Hi cetchath Maige Tuired dorochratar Ernmas & Echtach & Etargal & Fiachra.
Gabais Bress mac Eladan iar sen rige n-Herend.
Co cend mbliadan coro íccad lám Nuadat.
Nuado Argatlam iarum bliadan.
Lám argait co lánlúth cacha láma in cach meór & in cach alt dorat fair.
Dían Cecht.
in liaig.
Créidne cerd i congnam fris.
Taltiu im ingen Magmóir ríg Espane banrígan Fer mac Bolg.
Tanicside iar cur áir Fer mac Bolg issin chétchath Maige Tuired co Caill Cúan.
slechtaither lé in chaill corbo mag scothemrach ria cind bliadna.
Is hí in Tailtiusa ba ben Echach meic Eirc ríg Herend.
Coro marbsat Tuatha De Danand é.
Is é mac Eirc dosfuc a Hespáin o hathair .i. o Magmór Mall rig Hespane.
Taltiu tra ro threbastar i Tailtin & ra faí re Eocho n-Garb mac Duach Daill de Thuathaib De Danand.
dorat Cían mac Déin Checht .i. Scál Balb ainm aile dó.
a mac di for altrom .i. Lug.
Eithne ingen Balair Bailcbeimnig a mathairside.
Co n-erbailt iar saín Tailtiu hi Taltin co tartdad a hainm & conid hí a fert fil ond Forud Thailten sairtúaid.
Co ndénta a cluiche cacha bliadna ic Lug .i. Coícthiges ria lugnasad & coicthiges iar lugnasad.
Lugnasad .i. noasad Loga meic Eithnend ainm in chluiche.
Nuado Argatlam tra dorochair i cath dedenach lMaige Tuired.
Macha ingen Ernmais do láim Balair Balcbeimnig.
Isin chathsin dorochair Ogma mac Eladan meic Neit.
la hIndech mac De ríg na Fomorach.
Dorochratar Bruidne & Calmál lo hOchtrilach mac n-Innich.
Iar marbad tra Nuadat & na ferso sin chathsain doratsat Tuatha De Danand rígi do Lug.
dorochair lais a senathair co cloich assa thabaill.
Sochaide tra ro marbad sin chathsa co mac Bress maroen Amal atrubairt Indech mac Dé Domnand in rí & fer co ndanaib & eladnaib éside.
dar iarfaig Lug dó cia lín dorochair sin chathsain Maige Tuired.
.i. Secht fir fichit noí cét.
ll. ua Néit nocha. .i. im Ogma mac Eladan meic Néit.
Baí tra Lug mac Eithnend bliadan i rrige n-Herend dar eis in chatha dedenaig Maige Tuired.
Secht mbliadna fichet eter na da chathsa Maige Tuired.
Boí Eocho Ollathir .i. in Dagda Mór mac Eladan bliadan i rríge n-Herend.
Is fair ro gniset fir Herend Sid in Broga.
a thrí meic .i. Oengus & Aed & Cermait Cáem.
Tri meic oc Dían Checht .i. Cú & Chethen & Chian.
Minach in cethramad mac cenco n-airmet sochaide.
a ingen Etan baneices.
Airmed banliaig.
ind ingen aile.
Coirpre mac Etna in file.
Crichinbel.
Bruidne.
Casmael na tri cainte.
Be Chuille & Dianand na dí bantuathig.
Tri meic Cermata meic in Dagda .i. Mac Cuill;
Mac Cecht;
Mac Grene.
Sethor & Tethor & Chethor a n-anmand.
Fotla & Banba & Heriu a trí mnáa.
Fea & Nemaind dí mnaí Néit.
a quo Ailech Néit.
Flidais dia tá Buar Flidais.
a cethri ingena.
Airgoen & Bé Chuille & Dinand & Bé Théite.
Dí ríg damraide .i. Fea & Femen dia tá Mag Fea & Mag Femin.
Da dam dile insin.
Torc Triath rí torcraide día tá Mag Treitherne.
Cirba rí moltraide dia ta Mag Cirba.
Math mac Úmóir in druí.
Badb & Macha & Anand.
dia tát Cichi Anand i lLuachair.
tri ingena Ernbais na bantuathige.
Goibnend goba.
Luicne sáer.
Creidne cerd.
Dian Cecht in liaig.
Delbaeth dar éis in Dagdai mbliadna i rríge n-Herend co torchair & a mac la Cacher mac Námat brathair Nectain.
Gabais Fiachna mac Delbáeith ríge dar éis a athar mbliadna aile.
Co torchair Fiachna & meic Ollaman la Eogan Inbir Móir.
Xix.
mbliadna d'uíb in Dagdai i rrige Herend .i. Mac Cuill.
Mac Cecht.
Mac Grene.
Randsat Herind i trí eturru.
ni fargsat maccu etir.
Sethor & Tethor & Cethor a n-anmand.
tancatar Gaedil. Co torchratar la macaib Miled lEspain i ndígail Itha & Chuailnge & Fuait tri meic Bregoin in sin.
Nuadu Argatlam Neit mac Echtaig mac Indui meic Etarlaim meic Allui meic Ordaim meic Thait.
meic Aldui Fiachna meic Thait mac Delbaeth meic Thabuirn meic Ogma meic Éna meic Eladan.
meic Baath meic Delbaeth meic Ebath meic Neit.
meic Bethaig Ai mac Ollaman meic Iarboniuil meic Delbaeth meic Nemid meic Ogma meic Agnomain.
meic Eladan.
Lug mac Céin meic Déin Checht meic Erairc meic Néit.
Is é cétaranic fidchill & liathroit & echlaisc & oenach i n-Herind.
Lug mac Ethlend alt cen meirg.
leis cetna acht oenach ard; ic caíni Crist ní bág báeth.
atbath Conchobor gaeth garg.
Cacher & Nechtain da mac Namat meic Echach Gairb meic Duach Themin meic bressi meic Delbaeith meic Néit.
Siugmall mac Corpri Chruim.
meic Ercmaire meic Delbaeith meic Ogma.
Oengus Mac Óc & Aed Cáem & Cermait Milbel tri meic in Dagdai in sin.
Corpre File mac Tuarda meic Turill meic Caitt Conatchind meic Ordaim meic Allui meic Thait.
Gaíla mac Oirbsen meic Elloith meic Eladan meic Delbaeth meic Néit.
Oirbsen ainm Manannain ar tús.
is uad ainmnigther Loch n-Orbsen i Connactaib.
In tan ro hadnaicced Manannan is and ro memaid in loch fo thír.
Sé meic Delbaeth meic Ogma meic Eladan meic Delbaeth meic Neit .i. Fiachra.
Ollom.
Innui.
Brian.
Iuchorba.
Iuchair.
Donand ingen don Delbaeth chetna .i. mathair in triir dedenaig .i. Briain & Iucharba & Iuchair.
Ba siat sin na tri dee dana.
dia tá Sliab na Trí n-Dee.
Tuirill mac Caitt im senathair Corpri Filed & Etan ingen Déin Checht mathair in Tuirill.
Tri meic Cermata im ut diximus.
Mac Cuill .i. Sethor coll a dea.
Mac Cecht .i. Tethor cecht a dea.
Mac Grene .i. Cethor.
grian a dea.
Fotla ben Meic Cecht.
Banba ben Meic Cuill.
Heriu ben Meic Grene.
Tri ingena Fiachna meic Delbaeth sen.
Ernmas ingen Etarlaim meic Nuadat Argatlaim mathair na tri mbansa.
mathair Fiachna & Olloman.
Tri ingena aile dano oc Ernmais .i. Badb & Macha.
Mórrigu .i. Anand a hainmside.
A trí meic .i. Glond & Gním & Coscur.
Boind ingen Delbaeth meic Eladan.
Fea & Nemaind dí mnaí Néit meic Indui dí in gin Elcmair in Broga.
Uillend mac Cathair meic Nuadat Argatlaim.
Bodb Sída ar Femen mac Echach Gairb meic Duach Temin.
Abcan mac Bic Felmais meic Con meic Dein Cecht.
Loga. Én mac Biceoin meic Sathirn meic Edleo meic Aldui meic Thait meic Thabuirn.
lOc Tait mac Thabuirn condrecat forcla Tuathe De Danand.
Is dósain ro chan in senchaid.
H ERiu co n-uaill co n-idnaib sinsit sluaig fora senmaig; síar co fuin ropdar foglaig a tuir thoglaig im Themraig.
XXa.
bliadan iar n-Genand gabsat sluaig siabro sonam for tuaith Bolc buaibthe barand tadall Tuathe De Donand.
Dia do dáim ced dosrimrit gabsat co ngrain co nglanalt.
na neol olcoichthe for sleib Conmaicne Connacht.
Cen dechla Herend derend ergnaid.
cen ethra herim angbaid ni fessa fir for nim in do nim no do thalmain.
Mas do demnaib diabuil don longais lengduib laídig.
slam co srethaib co slógaib cland Bethaig mas do daínib.
Do daínib a ndír dligid in saergein dian síl serig Bethach Fianailen fobaid mac d'Iarbonel mac Nemid.
Ni theilgset dáil na dliged im ined Fáil co fuiled robán a daig & debech ma deired i mac Maig Tuired.
Tuatha Dé ba tolg tréine im Thuaith bolg basit ríge.
inna cath co méit ualle.
atbath cuane cét mile.
Meicc Eladan aeb indna.
fri fera doil fael fodla.
Bres don Brug belgaeth Banba.
Dagda Delbaeth is Ogma.
Heriu cid rotbla roa.
Banba Fotla & Fea Nemaind nar fodaind fathaig.
Donand mathair na ndea.
Badb is Macha mét indbais Morrígan.
Fotla felbais.
indlema ind ága ernmais.
ingena ána Ernmais.
Goibnend nir baeth bruidne Luichtene saer cherd Creidne.
Dían Cecht frí dul rót roichthe.
Mac ind Óc Lug mac Eithne.
Crichinbel bruinde bladach.
Bé Chuille Dinand drechach.
Cosmael co mbairdne becdai Corpre mac Etna is Etan.
Huí in Dagdai diarbo threrand ran na mbuaball flaithe febgarta adfiadam tri meic Cermata Cualand.
Heriu ilair mile randsat a tír i tréide airich uill na n-ech n-ualle. Mac Cuill.
Mac Cecht.
Mac Grene Glé dosroíbaid dia n-irind.
Mac Dé don rignaig rédim fri gail na ngním na ngleraind ni fil a síl for Herind.
Eochaid cen elmnas n-idland delbas deochair a degrand.
for fis na fian dia fuiglend cia dosruirmend nis adrand.
Adraid ainm ind Ríg dobrórand fodlaid cech fír adfeidend ro sern cach sín arsailem Ro delb dír n-oibeng Herend.
T Uatha De Donand fo diamair fir cen chomall crabuid.
Cuileoin in chaille na crínaig daene d'fuilfeóil Adaim.
Uasle thall na tuathe thréine lucht na cruache criíne.
aisneidem in dreimse i támne a reimse 's a ríge.
Ré mbliadna Nuadat nareng óssin chuanairt cheibfindflathius ind fir chichmair chulfind ria tiachtain i n-Herind.
Maig Thuired truim cen trucha i torchair cuing in chatha. cosnamaid ban in betha ro lead lám latha.
mbliadna Bressi na mbánat.
lór a dessi don duanabb; i flathius ósin chlár chnóboc coro íccad lám Nuadat.
Nuado iar sein bliadan ruc saide for sluagad; co Lug rinagach dia rigad Illanach cen uarad.
Xlstrok.
do Lug ba lomda i rrige ós brug Banba; ni ranic nochtcholba nemda octmoga don Dagda.
mbliadna don Delbaeth dichra co ríg remgáeth riachda; cen locht os braine na mbethga.
a deich aile d'Fiachna.
Noí mbliadna fichet fos fogart os chach fithirt dering.
rrige for Banba banuill. d'uib in Dagda for Herind.
Iar sain tancatar meic Miled.
rancatar dia ruadath cland in merscáil móir ro maíded a Hespain cen uarad.
Corod gonsat Gaedil gnithe co ndoidin tria thuachle ni di braisse ni di baithe bec tasse na Tuathe.
E Stid a eolchu cen on mad ail dúib cor inniseor.
aideda co tuachle thall forcla Tuathe De Danand.
Edleo mac Aldui na n-all cetfer de Thuaith De Danand dorochair i n-Herind óig do laim Nerchoin hui Simeóin.
Dorochair Ernmass ard a gal.
Fiachra echtach Etargal;
Tuirill Picreo baile Breg i cetchath Maige Tuired.
Dorochair Elloth co n-ág athair mórgarg Manannáin; & Donand chomlan cain la Dé n-Domnand d'Fomorchaib.
Atbath Cethen & Cú.
do uathbas i n-Aircheltrú.
ro marbsat Céin cían o thaig.
Brian.
Iuchurba & Iuchair.
Marb de gai gréne glaine Corpre mór mac Etaine.
atbath Etan osind lind de chumaid Chairpri chendfind.
Maig Tuired ba thrí ág doceir Nuadu Argatlam. Macha iar samain sain.
do láim Balair Balcbemnig.
Docer Ogma cenchor fand.
la hInnech mac Dé Domnand dorochair Casmael bruinne bil la hOctrilach mac n-Innig.
Marba de tham thregtach tra.
Dian Cecht & Gobnend goba.
docer Luigne in saer co se.
de saigit tréin tentide.
Ro báided Créidne in cerd cass.
forin lochmuir lindamnas; oc tabairt méine óir.
dochum Herend a Hespain.
Atbath Bress i Carn hú Néit do cheilg Loga cen lánbréic.
ropo domna trota trá.
ól rota i rricht ind lomma.
Be Chuille & Dianand dil marba na dí bantuathig; fescur co ndruidecht fo deóid.
re demnaib odraib aeóir.
Dorochair forin traig thair.
fertaib Ratha Ailig;
Induí mór mac Delbaeth dil. la Gand mac Dana dorngil.
Marb Fea ba buan a blad i cind mís iarna marbad; con raith chétna cubaid lind do chumaid Induí foltfind.
Atbath Boind cosin mbáig ic topor meic Nectain náir.
docer Nechtain cosin neim.
la Siugmall ua soer Midir.
Abcan mac Bic Felmais uair.
Loga co lánbuaid. docer la hOengus cen ail i n-aír Midir morglonnaig.
Midir mac Indui aile.
docer de láim Elcmaire; docer Elcmaire inn áig de láim Oengusa imsláin.
Brian Iuchurba is Iuchair and.
trí dée Tuathe De Danand marba oc Mana os Muir Mend do láim Loga meic Ethlend.
Cermait mac in Dagdae de ra geogain Lug scícmainge.
ba bara broin forsin maig.
flaith Echach Ollathir. Docer Cermait Milbél mas la Lug mac Ethlend amnas; ic ét ma mnaí mór in mod.
diaros bréc in druí dósom.
Do láim meic Dein Checht chen chaire.
dorochair in cruittire; dorochair Lug os tuind tra la Mac Cuill mac Cermata.
Docer Aed mac in Dagda la Coirchend caem comchalma; cen goí ropo dlug demne iar ndul coa mnaí ar innerge.
Dorochair Corcend a Cruaich.
in trenfer amnas imlúaith; dond ail turcaib forin tráig.
for lige Aeda imnáir.
Docer Crichinbél cláen camm.
primchainte Tuath De Danand dond ór fríth forsin Banba báeth do láim in Dagda ú Delbáeth.
tiachtain a hAlpain úair. do mac in Dagda drechruaid.
n-inbiur na Bóinne i foss is and ro báided Óengos. Oenmac Manannain don méin.
cetserc don ingin dobéil.
docer in mac maeth issin maig.
la Bennan baeth a Bregmaig.
Neit mac Induí 's a dí mnaí.
Badb & Némaind cen goí ro marbtha i n-Ailiuch cen ail.
la Neptúir Derg d'Fomorchaib Fuamnach fuam ba ben Midir.
Siugmaill is brí cen binib; i mac Brí Leith ba lathar lán.
ro loscthea la Manannán.
Docer mac Alloid co n-ág in mind maínech Manannán; isin chath i Cuillind chrúaid.
do láim Uillind Abratrúaid.
Dorochair Uillend co n-úaill la Mac Grene co nglanbúaid.
docer ben in Dagdai duind de thám for leirg i lLíathdruim Marb in Dagda do gai chró.
issin Bruig ní himmargó.
diarod gon Cetnen in ben.
cath mór Maige Tuired. Docer Delbaeth is a mac.
la Cacher mac nár Namat; docer Cacher con Bóind baith do laim Fiachna meic Delbaith.
Docer Fiachna & Aí án.
la hEogan Inbir imslán.
docer Eogan Inbir úair la Eochaid Iúil iar macrúaid.
Docer Eochaid Iúil iar sain.
la hAed & la Labraid; docer Oengus Aed.
la Cermait co cruth chomchaem.
Heriu & Fotla co n-úaill.
Mac Grene is Banba co mbúaid;
Mac Cuill.
Mac Cecht co nglaine.
cath Temra tondglaine. Mac Cecht la Herimon án.
Mac Cuill la hEber imslán;
Heriu sund re Surge iar sen.
Mac Grene la hAmargen.
Fótla re hEtan co n-úaill la Cacher Banba co mbúaid.
finnaid is siat sein.
aideda na n-óc estid.
Is iat sen tuirtheda Tuathe De Danand.
Gaedil dano tucsam a n-imthechta ó Iaféth mac Noe & o Thur Nebróith ille.
amal tancatar a hEgipt & assin Scithia dona Gaethlaigib Meotecda & iar fut Mara Torrén.
do Chréit do Sicil.
dano atchuadammar amal ro gabsat Hespain ar écin.
fosracsamar oc Tur Bregoin i n-Hespáin.
Adfessam díb sísana co min ifesta amal tancatar i n-Herind.
Ith mac Bregoin atchonnairc Herind ar tús fescor gaimrid a mulluch Tuir Bregoin.
Dáig is amlaid lis ferr radarc duine glanfescor gaimrid.
Tanic Íth tri trichait laech dochum Herend & gabsat Brentracht Irruis Chorco Duibne in tansain tancatar.
Baí im comdal fer n-Herend ic Ailiuch Néit iar marbad Néit meic Induí Ailig la Fomóre.
Batar na trí ríg ic roind chruid & sét rig Ailig.
In tansin tanic Ith mac Bregoin a Corco Duibne i Ciarraige.
Luachair Dedad. mac Machaire Cliach. as fothúaid i n-Élib i tír Fer Cell.
for fut Mide.
crích Luigne tar Slíab n-Gúaire dar Feda Fernmaige. fossud clair Fernmaige. dar cend Sleibe Bethach.
Sliab Toad. sin mac Bocach Tíre Sírluim.
Crích Modorne i mac Mag n-Itha. do Ailiuch Néit.
Is and bátar na tri ríg .i. Mac Cuill.
Mac Cecht Mac Grene.
Ferait failte fris .i. fri Ith mac Bregoin.
Ruc Íth de brithemnaib Herend ar amainse & ar thacra.
ro chóraig cach cangin & cech n-imresain.
ro boí acco.
is and atbert Íth.
Denaid rechtge chóir daig maith in ferand i n-aittrebthai.
Imda a mess & a mil & a chruithnecht & a iasc.
Is mesraigthe a thess & a uacht.
Is and sin ro cocrad leo Íth do marbad & ro dlomsat dó a Herind.
tanic uadib a hAiliuch co Mag n-Itha.
Tancas na diaid conice sin co torchair leo i mac Maig Itha.
Unde Mag n-Itha nominatur.
Conid dia dígail Itha tancatar Meic Miled .i. Gaedil.
Daig rucad a chorp Itha co Hespain.
Iss ed trá innisit eólaig is sesseor ar do airechaib & do degdoínib tancatar Gaedil.
long cach fir díbside .i. long.
cethror ar fichet de mogadaib occo.
long cach fir dibside.
do mogadaib maróen ri cach mogaid in cach luing díb sin.
doridise.
Is iat so in sessiur ar do thoesechaib tancatar i n-Herind.
amal ro scríb Fintan mac Bochra Rúaid.
mbliadna ria ndilind co secht mbliadna do flaith Diarmata meic Cerbaill.
Ba sé sen a saegul Fintain.
for glún Finnen & Coluim Chille.
amal ro scrib Tuan mac Cairill i fiadnaise fer n-Herend & Finnen Maige Bile.
amal ro innisetar a daltaiside .i. Ladcend mac Baircheda.
Colmán mac Comgelláin.
Cend Faelad mac Ailela.
Senchán mac Colaman Culad a Cruachnaib.
Bran Bairni.
Is iat sin daltai Finniain & Tuáin.
iss ed ro raidset conid iat so na sé toísig at tancatar Gaedil i n-Herind .i. meic Bregoin & Ith in dechmad.
Brego Cualo Murthemne Bile Cualnge Ebleo.
Nar Blad Fuat Ith.
Oenmac Bile .i. Milid Espáine.
Galam a ainm diles.
meic Miled Na deich cathmilid im.
Dond.
Cacher.
Fulmán Colptha.
Mátán.
Setga.
Amairgen.
Surge.
Sobairche.
Eber.
Ir.
Én mac Occe.
Ún mac Ucce.
Herimon.
Etan.
Gosten.
Herech.
In cethror ar do Febria & Hérennan ósar mogadaib so sís.
na clainne.
Aidne.
Ai.
Cethri meic Hérimoin.
Assal.
Mede.
Mumne Morba.
Mide.
Luigne.
Laigne.
Cuib.
Cliu.
Cethri meic Ebir Cera.
Saer.
Find.
Aer Slán.
Life.
Orba.
Ferón Line.
Traig Fergna.
Dul.
Adal.
Adar.
Aire.
Dése.
Dela.
Fea.
Femen.
Fera.
Tanic dano Lugaid mac Ítha in láech crúaid calma comnart co nniurt céit and do dígail a athar immalle fri cách.
In t-ochtmad mac do Milid .i. Airennán ósar na clainne.
is é dochoid sin seólcrand.
do descain na Herend co torchair assin tseolcrand forsin farge.
Co fil a fert.
fert Scéne mnaa Amairgen dond leith aile.
Atbath for muir acco in ben.
co n-érbairt in port i ngebamne biaid ainm Scéne fair.
Doronsat meic Miled immarbáig imrama ic tiachtain dochum Herend assin baile i nfaccatar Herind uadib.
Co rruc díb Ír mac Miled murchrech do cach luing.
Cor formtig Eber Dond mac Miled sinser na clainne.
co n-erbairt.
Nír fó líth linges Ír.
sech Íth .i. sech Lugaid mac Ítha.
And sein ro memaid in ráma ro baí i lláim.
Ír.
co torchair dara ais síar co n-erbailt sin n-aidche ár cind.
co rucad a chorp i Sceliuc iar n-Irrus descirt Chorco Duibne.
Ba toirsech trá Eber Find & Herimón & Amairgen iar n-éc a mbrathar.
atbertatar ba coir cenco tomled.
Eber Dond in ferand maro formtig a brathair .i. Ír.
Iarnabárach ro hadnacht Scéne & Érennan ic Inbiur Scéne.
ro hadnachta a ndís.
atát a da nduma.
a da fert taíb fri taíb and sin béus.
Conid and sin atbert Amairgin.
Bad fert Scéne ba amne.
inge bid ainm Scéne bias for se.
bid fert Erennán co tí de dia bás ind filedse.
tabairt a choisse dessi i n-Herind asbert Amairgen Glúngel mac Miled in laídseo sís. Am gáeth i mmuir.
ardomni. Am tond trethan i tír.
Am fúaim mara.
Am dam secht ndírend.
Am séig i n-aill.
Am dér gréne.
g Am caín.
Am torc ar gail.
Am hé i llind.
Am loch i mmaig Am briandai.
Am bri danae.
Am gai i fodb.
feras feochtu.
Am dé delbas do chind codnu.
Coiche nod gleith clochur slébe.
Cia on cotagair aesa éscai Cia dú i llaig funiud grene.
Cia beir búar o thig Temrach.
Cia buar Tethrach.
tibi.
Cia dain.
Cia dé delbas faebru.
a ndind ailsiu.
Cáinté im gaí cainte gaithe.
Am.
Iascach muir.
mothach.
tír.
tomaidm n-eisc.
iasca and.
fothuind.
én lethach.
míl partach lág.
tomaidm n-eisc iascach muir.
Iascach.
cind tri lá & trí n-aidchi iar sein ro brissiset meic Miled cath Slébi Mis for demno .i. for Tuaith Dé Danand. Is and dorochair Fés ben Úin meic Ucce.
dia tá Fert Fése eter Sliab Mis & muir.
Sliab Mis .i. slíab is messu fuaratar iar tiachtain Herend ar is and ro chuirset a cétchath i n-Herind.
No fothraic Lugaid mac Itha i lLoch Luigdech.
Ros fothraic dano Fial ben Luigdech sind abaind téit assin loch.
a fer chucci nocht. co n-accassa ferda a co n-erbailt ar náre.
Unde Loch Luigdech.
Fíal & Inber Féile nominantur.
Imacallsat meic Miled i Sléib Mis & Banba.
Asbert mas do gabail Herend tancabair nírbo chóir in sén i tancabair.
Is dó écin ol Amairgen Glungel in Ascaid damsa úaib dano or si.
Cia ascid or siat.
M'ainm forin innsiseo or si.
Bid ainm dond indsiseo ol Amairgen.
Acallsat Fotla i n-Éblinniu.
Atbert a cétna & cuinchid a hainm forin n-insi.
Atbert Amairgen bud ainm dond insiseo Fotla.
Acallsat Herind i n-Uisniuch.
Asbert A ócu or si is mo chen dúib.
Cían ó tá oc fádib far tuidecht.
bud lib co brath ind insiseo.
ni bia co airther in domuin inis bus ferr.
Ni bia ciniud bas chomlániu inda for ciniudsi.
Is maith sen ol Amairgen.
is maith ind fastine.
Ni ria bérmait a buide ol Éber Dond sinser mac Miled acht riar ndeib & riar cumachta féin.
Cumma duit ol Ériu niba duit tarba na hindsiseo.
niba dot chlaind.
Ascid damsa a maccu Miled & a chland Bregoin ol si .i. m'ainm forin n-insiseo.
Bid e bas prímainm di ol Amairgen.
Lotar meic Miled & meic Bregoin co mbatar i n-Druim Chain .i. Temair.
Is and bátar tri ríg Herend .i. Mac Cuill.
Mac Cecht Mac Grene.
Fuigliset fri maccu Miled combad leo ind inis co cend tri tráth.
fri telcud lfri tinól catha lfri giallad.
Dóig leo ní thoirsitís doridisi ar dogentais druid tinchetla na ndegaid ar-ná fétaitis tictain arís.
Doberamne ar Mac Cuill mac Cermata amal atbera Amairgen bar mbrithem féin dúib.
Dáig da ruca gúbreith bid marb linni.
Beir in mbreith a Amairgen ol Éber Dond.
Atberimse ol Amairgen.
Lecar dóib ind insisea.
Cia leth nod ragam ol Éber.
Dar noí tonna amáin ol Amairgen.
is sí sen cétbreth rucad i n-Herind.
Fir torachta tunnidé dar noí tonna móra monglassa.
ní ragaid mani deib cumachtachaib arlidir crib coternam tunide tíre tarrechmar macharaid domtha cert.
mani charaid na damaid ní me asbeir frib.
Dollotar a Temraig fodess co rancatar Inber Féle & Inber Scéne ar is and bátar a longa.
Lotar dar noí tonna immach iar sen.
Canait druid Herend & filid tinchetla na ndegaid co ructha i cían iat o Herind combtar torsig sethnón in mara.
Gaeth druad in so ol Éber Dond.
Fegaid lib in fil uasin tseólcrund in gaeth & ní boí ón.
lAinmne ar Herech mac Miled luamaire lunga Duind co tí Amairgen Dalta do Amairgen Herech.
Doroachtatar uile co mbatar i n-oenbaile.
Atbert Dond in sinser is mebol dond aes dánaso ol se.
Co n-erbairt Amairgen.
niba mebol & atbert Ailiu iath n-Herend hermach muir.
Mothach mothach sliab.
srathach srathach caill.
Cithach cithach aub.
essach essach loch.
lindmar linmar tor.
tipra tipra túath.
Oenach oenach ríg Temrach.
Temair tor tuathach tuatha mac Miled milid long libarn.
libard Herend.
Eber Dond díglass dichetal rogaeth rogaeth bán Brise Brese ban Buagne bé adbul Heriu Herimon.
artús Ír. Eber alius.
Dorala coir gaethi dóib fo chetóir.
Atbert Dond.
Dobersa ar se fo gin gai & chlaidib innossa na fail i n-Herind.
Ocus deligis in gaeth friu in luing i mbai Dond & Herech da mac Miled & in luing i mbaí Bress & Búas & Buagne.
Coro baitte ocna Dumachaib oc Taig Duind.
Duma cach fir and.
is and ro baded Díl ben Duinn amal rádit araile.
Ingenside Miled.
Herimón fein dorat fot is fót for Díl seo ol se.
Unde Fotla nominatur ut quidam putant.
Odba ingen Miled im mathair tri mac Herimoin .i. Mumne Luigne & Laigne.
Is hí ro léic Herimon i n-Hespáin & tuc Tea dara cend.
Tanic im Odba i n-óenluing fria maccaib anes.
is iat ros lessaig co n-erbailt in Odba.
Unde Odba.
Tea im ingen Lugdach meic Itha is í thuc Herimón dar esi Odba & tilach no thogfad i n-Herind ina tindscra.
iss ed caibchi ro thogastar.
Druim Caín in tilach hísen .i. Temair Téa Múr.
múr Téa ingine Lugdach meic Ítha.
Lugaid .i. Lugith .i. Ith ropo lugu andás a athair.
Seólais Herimón long.
lám des fri Herind sairthúaith.
It iat so a toesig.
Brego It e im na Murthemne mogaid .i. Ai.
Fuat Aidne Cualnge.
Assal Herimon Mide Eber mac Ír Cuib Amairgen Ceru Colptha Sér Mumne Slán Luigne Ligen Laigne Dul Gosten Adal Setga.
Traig Suirge Line Sobairche Gabsat Inber Colptha .i. Colptha mac Miled is é ro gab port ar tus combad e a ainm no beth forin phort.
Unde Inber Colptha.
Meic Bregoin im ni farrgaibset iartaige.
acht a n-anmand for dindgnaib uaislib Herend.
Noco n-innister clanna na fenned .i. Setga.
Gosten & Sobairche & Surgi.
Amairgen is uad Corcu Achrach la hEle.
la hOrbraige.
Corco Artbind & Corco Artbi.
Eber mac Ír.
is uadside clanna Ollaman Fotla .i. clanna Rudraige.
l& is dia chlaindside Ulaid uile.
Is dia chlaind Conmaicne & Cíarraige & Corco M'ruad & Corco Duibne.
Dál Moga Ruith .i. Fir Maige Féne.
Laigse Lagen.
Araid Chliach & na Sogain.
Herimón im tóesech na longse is uadside Leth Cuind .i. cethri fine Temrach .i. Conall.
Colman.
Eogan.
Aed Slane.
Is uad téora Connachta.
Airgialla.
Lagin & Ossairge.
na Desi Muman.
Ernai Muman dia mbatar clanna Dedad.
dia mbai Conaire Mór cona chlaind .i. fir Alban & Dál Riata.
na Múscraige.
Corco Bascind.
is d'Érnaib Muman Dál Fiatach .i. rígrad Ulad.
Clanna Herimoin in sin.
Is díb dano Fotharta dia tá Brigit.
Fintan Cluana Eidnech.
Huí Ailella & Hui Cheochain de Fothartaib in sen uile.
Anais Eber thess long.
It iat so a toesig.
Bili It é na mogaid Milid & long cech Cúalo fir dib Blad Adar.
Aire Ebleo Deise.
Nar Dela Eber Dond Cliu Eber Find Morba Herech Fea Herennán Life Lugaid Femen Aer.
Orba Fera Feron Fergna.
Én.
Un Etan Cacher Mantan Fulman.
Bili & Milid is dia claind Gaedil uile.
Cúalo & Blad & Ebliu ni fargabsat cland acht a n-anmand for prímslíabaib.
Nár mac Bili a quo Ros Náir.
Nocon innister cland na fénned .i. Én.
Etan.
Cacher Fulmán.
Mantan.
Ní fargaib Eber Dond lÉrech claind dáig ro baitté ut diximus.
Cethri meic Ebir.
Aer.
Orba.
Feron.
Fergna.
niro thechtsatarside claind.
lethbliadain dóib i rríge Herend coros marb.
Íriél.
Lugaid mac Itha cóic ciniuda úad.
.i. fine Dáire Daimthig .i. na cúic Lugdaig.
Lugaid Cál a quo Calraige Connacht.
Lugaid Corr a quo Corpraige.
Lugaid Corp a quo Dál Corpri Cliach.
ut alii dicunt.
Lugaid Oircthe a quo Corco Oircthe.
Lugaid Laeg a quo Corco Loegde.
Dia mbaí mac Dairine .i. Lugaid Mac Con .i. Ailill Ólom is é rod ail.
ní étas uad cotlud ic neoch aile acht la Elóir .i. cú baí ic Ailill Ólom.
Eber Find im is dia chlaind Dál Cais & Dál Cén.
Delmna & na Desi Tuascirt.
Dal Moscorp ut quidam putant.
Dál Mathra & Hui Derduib.
Cathraige & Éli & Tuath Turbi.
Eoganacht Casil.
Eoganacht Áne.
Eoganacht Locha Léin.
Eoganacht Rathlind.
Eoganacht Glennamnach & Eoganacht Árand & Eoganacht Ruis Argit.
Síl Ébir in sen uile.
Baí cosnam eter maccu Miled imon ríge .i. eter Eber & Hérimón.
Co rucad Amairgen chucu do chóra eturru.
Co n-erbairt Amairgen orba in taesig .i. Duind don tanaise .i. do Herimón.
a orbaside do Eber dia éis & nira gab Éber in sen acht roind Herend.
lDáig is íat tri cétbretha ructha oc maccaib Miled i n-Herind .i. in breth ruc Amairgen i Temraig.
in brethsain.
Sléib Mis. in breth ruc Amairgen i Cind Sále i mac Mumain.
for ossaib & altaib & chethraib.
Amal atrubairt in S Und ruc Amairgen in mbreith ni chelat a chomathig i n-iath Máland miad cen meth.
eter sluago mac Miled.
Ro mid do chach díb a chert.
dia mbatar con tselgairecht ruc leis cách a dliged cóir trí chert Amairgen ardmóir.
Cetguinid clossach rofes.
fer cid cú cirres cnes; d'arconaib ces nad chel. tairr la tír i tairthither.
Lethe fir fenta ma connic.
d'iurn munel gerr garit coin taffaind cossa na n-ag.
beth do lín nis tórmastar.
Inathar fir thic fo deoid.
maith cid saich leis in seól is derb ni tuilter do de. do dálaib na comrainne.
Comraind coitchend do cach oen iarmotha sein ni seól sáeb; cen furail ille linnund.
is í breth ruc Amargen sund.
Sessiur toesech tes tra fo deoid.
toesig thuaid tarrasair and.
ríge thess do Ébiur & ríge tuaid do Herimón.
In sessiur thes .i. Eber fessin.
Lugaid mac Itha.
Etan mac Occe.
Ún mac Ucce.
Cacher.
Fulmán.
In sessiur thúaid .i. Herimon.
Eber mac Ír.
Amairgen.
Gosten.
Setga.
Sobairche & Surge in sechtmad.
Is de sin atrubairt Roigne file mac Ugaine Móir ri Mál mac Ugaine ria brathair.
Diar iarfact Mál can do thuirthecht.
Conid and atbert Roigne.
A meic áin Ugaine cia saig do rús Herind dergamne Scithia Fenius Forsaid fén saigis Nel Egipt.
rersat ré ruidlis la Forinn fechtaib fornais Niuil Scotta combtar mathair Gaedil reithes Scott comainm cain ingen Foraind tuath dagdea co tuthchatar co ort Olarbo din dibaid cain Crist debsus Muir Romair imratar muncind rergatar Scithia Eber Scott orthus ortatar Reflóir.
Agnoman Lamind seolsat sech Caspión imluiset Libis cinset do Thorrian.
sech sét sech Affraic.
siachtatar Hespain i compert Herimón Eber do Milid.
mos broga Bili.
do Ítha digail dáilset na scapháib a n-airm fir i fib fillsit Herind im dá sé saerglond sasai fir fenichas fris deib feig fochmarc.
Nó combad iat da sessiur atberad .i. meic Miled & meic Bregoin .i. Herimon.
Eber.
Lugaid.
Amairgen.
Colptha.
Ir.
Brego.
Bili.
Fuat.
Blad.
Cualo.
Cualnge.
Is amlaidsen tra gabsat Gaedil Herind.
dona gabalaib anuasana.