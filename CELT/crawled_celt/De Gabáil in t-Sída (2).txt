De Gabail in t-Sida in so
Boí rí amra for Tuathaib Dea i n-Here.
Dagan a ainm.
Ba mór dí a chumachta.
ced la Maccu Miled iar ngabail in tíre.
arcollset Tuatha Dea ith & blicht im Maccu Miled. co ndingsat chairddes in Dagdai.
Doessartsaide iarum ith & blicht dóib.
Ba mór dí a chumachtasom in tan ba rí i tossuch.
ba hé fodail inna side do feraib Dea id_est Lug mac Ethnend i s Síd Rodrubán.
Ogma i s Síd Aircheltrai.
Don Dagdu fessin im Síth Leithet Lachtmaige oí asíd Cnocc Báine.
Brú Ruair.
Síd in Broga dano ba laiss i tossuch.
amal asberat.
Do lluid dí in Mac Oac cosin Dagda.
do chungid feraind o forodail do chách.
ba daltasaide dí do Midir Breg Léith.
do Nindid fáith.
nimthá duit ol in Dagda.
Ni tharnaic fodail lemm.
Etá dam dí ol in Mac Ooc.
bia co n-aidchi it trib féin. dobreth dosom ón iarum.
Collá dot daim tra ol in Dagda uaire doromailt do ré Is menand olse.
is laa & adaig in bith uile.
iss ed on doratad damsa.
dó Dagán ass iarum & anaid in Macc Oóc ina síd. Amra dano a tír hisin.
Ataat tri chrand co torud and do grés.
bithbeo fo chossaib & mucc fonaithe. lestar co llind sainemail.
ni erchranand sin uile do grés.