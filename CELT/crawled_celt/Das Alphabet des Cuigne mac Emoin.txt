Cach breitheam a baegal, cach crích a coindealg, cach drúith a diubriucud, cach rígi a rámad, cach dúnad a dítnae, cach tóisich a thulach, cach láimi a láindírgi, cach coirmthigi a chomrád, cach fír a fursundud, cach fiadain a foirgell, cach flaith a fhdorfúacra, cach féine a folad solad dolad, cach féili a forbrithi, cach dán a nemed, cach mac a malubra, cach fuith a mac noco n-eirceltar de secht cumala dó, cach athair a cétchoibchi, cach túath a tindscra, cach aigni a aetain, cach tobaich a trian, cach ráth co h-aithi cách iar m-bliadain, cach mes co cubus, cach cubus co fír, cach úain co tóiscach, cach tóiseach co taisealbad, cach tósaich a thuigmi, cach deidmea a díchur, cach ceard a tuairsin, cach dán a duilgine, cach murigi a meithi, cach cinn a chonrach, cach báith a baegal, cach coibchi a certugud, cach fola a frecor, cach folaid a furechair, cach lái a forshoillsi, cach curaid a gleó, cach mná a taigi, cach altóir a h-idbairt, cach eclais a h-udnocht, cach baithsigi a crislach, cach céili a cédmuinter, cach cundrad cen díchell, cach snaidm co fiadnaib, cach fiada co'roili, cach altrom co díaltrom, cach marrath gan míne, cach gairi co réir, cach réir co cubus, cach cubus co togáis, cach coicertach co slán, cach breath iar n-dliged, cach dliged iar forus, cach faesam co fognom, cach snadmad co h-inill, cach urrudus co deoraidecht, cach deoraidecht co h-urradus, cach fiach co dísli, cach dísli i láim rátha, cach ráth co forus, cach forus co slán, cach slán co forus, cach coirpeil d'fhotaib, ní folach fine, cach fine iar comarbus, cach comarbus iar cintaib, cach cin iar nós, cach nós co díbad, cach comarbus co síd, cach comarba co rind, cach altrom co dísli, cach dísli co rún, cach rún co tubad, cach n-aithni co coimdi, cach coimde i láim n-urrad, is urraid cacha roar a láim bodeisin, cach díri iar n-aithgenib id' láim bodéin, cach aithgein iar n-indrucus, úair is inraic cach n-aithgein arani ar ana n-aithinter olc i n-uilcgeinib, cach díri ar n-easbaid, cach easbaid cen forcleith ó bec co mór.
Úasal cach n-eoda, fisich cach fáid, fáid cach sen, sean cach ecnaid, ícaid cach n-eólach, ál cach n-aingid, énirt cach n-écond, dímáin cach sendu, diardain cach díscir, dochétfadach cech dona, dídraid cach dimda, écond cach fuithi, drúth cech annlaid, imrisnach cech sigaich, badach cach borb, borb cach aineacnaich, aineacnaid cach aeitil, doirchi cach n-ainfis, ellmaig cach lorgach, toimdinach cech móirfhdesach, tormaidid cech sercach, miscneach cach tromda, míanach cach guidech, sochraid cach comairci, rurach cach n-ainfial, dochraid cach daer, daer cach duirbi, dulbairi cach doichthe, doithir cach n-úathach, cain cach sái, díscir cach dái, dámach cach brugaich, sab catha cech dána, cuidbidi cach n-úallach, dimbrígach cach n-doblóir, obann bríathrach cach bras, athisech cach n-urrachtaig, coibsech cach calad, comairleach cach iriseach, mórda cach menmnach, aigi cach n-indírech, indbera?
cach damnad, dóinmech cach daidbir, úallach cach ainecnaid, anloisne cach comslán, díglach cach n-daer, úasal cach fir, find cach cóir, dub cach n-debaid, imchisnech cach oimnech, ál cach n-imoman, duthain cach ánroth, suthain cach m-beóda, údmall cach n-ecol, anairi cach n-eslabra, airdmesach cech lesc, londbriathraid cech n-imreasnaich, imchisneach cach santach, sochuidmid cach n-édaig, ainmnidach cach gaeth, geilbriathrach cach flaitheamain, mucnaid cach borbchraideach, mórda cach slúagadach, suibdillig cach sotal, imráiteach cach sochraid, sái cach suthgnai, subaid cach síth suthain, suthain cach flaith lasa forbaithear Measam dál debaich, measam dúthracht, measam fear forglidi, measam fine fonn fledach, measam ái údmailli, measam airli iargáis, measam cundrada carlinad, measam bean banchánti, measam laidi lethard, measam úath imgabáil, measam ugra imnead.
