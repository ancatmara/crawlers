Each gan aradhain an fhearg do-ní—ghá deacra díbhearg—
ag breith chéime ar a conair déine eich gan arodhain
Each gan aradhain uirre déine ná rioth réalluinne; deirge ná drithle gan smál crithre na feirge ar bhfadádh
Ionann a n-airdheanna sin —ní horam-sa nar imthigh—
neach nach gabhann ar a ghuth each ga mbloghann a béalbhach
Fearg ar bhfagháil a sboraidh mar bhíos each gan arodhain tarla rinn 'n-a tonnghoil te sinn ag comhghoil re chéile
A mheic Raghnailte a rún ban tu-sa a-deirim dá déanamh gan fheacadh ó aonghuth dhí an eatal fhaobhrach fheirge
Gidh meise féin ní fríoth ann locadh aonfhocail agam; níor loc mé mian mo theangadh; a srian lé do léigeamar
Níor thógbhais do shúil ó shin riom a Bhriain Í Bhriain Luighnigh; ní cara an tí dá dtabhar fala agus í ar n-arsaghadh
Do thréigis an béas bunaidh riom-sa a rí Ó g Conchubhair an fhearg ní luaithe leat-sa ná ag searg uaithe t'aigneadh-sa
Cosmhail re Coin na hEamhna a Bhriain a bhláth fhíneamhna do thonn fheirge i ngoire ghliadh 's do cheirde oile ar aoinrian
Mar nach faghadh Cú an chleasraigh díol a fheirge d'imreasnaibh níor bh'iontaoibh cách ris an g Coin i dtráth iompaoidh ó éachtaibh
Laithe do-chuaidh do chur threas nach fuair a fhóirithin d'áitheas dá dtug mire chatha an Chon cridhe na flatha ar bhfiuchadh
Don fheirg do-chuaidh 'n-a chridhe Cú Chulainn cúis deibhthire; do hadhnadh a fhuil 's a fheoil go bhfuil 'n-a adhbhar uirsgeoil
An lá-soin ar lasadh dhi do-rinneadh inntleacht uirre as ar chosmhail a searg soin fearg na Con-sain an chleasraigh
Trí dabhcha—dia do thuigse—
do líonadh ann d'fhíoruisge dá chur i ngach dabhaigh dhíbh do chabhair Chon an chleitin
An chéaddabhach uisge fhuair i ndeachaidh—díochra an anbhuain—
do bhí an soidheach thall go te 's do choimhfhioch ann an t-uisge
An dara dabhach dhíobh soin mar do fhothraig Cú an chleasroigh a chneas ar fud an uisge do-ug an teas tánaisde
An treas dabhach—dia do rath—
mar do toirneadh a theasbhach d'aithle na dtrí gcuairt do chur do bhí gan fhuacht gan fhiuchadh
Cú Chuluinn an chrotha ghloin táinig as na trí dabhchaibh d'éis a fheirge do dhul de mar sgur leirge dá luisne arlorg an chleasa chéadna a Bhriain na mbreath bhfíréanda do-ní sinn suaimhneach i-se do linn uaibhreach fheirgei-se
Na trí dabhcha a-dubhairt mé do cumadh do chosg fheirge —cóir teann as a soighníomh sin—
a gcoimhlíon leam do laoidhibh
Do thoradh mo thrí laoidheadh do chionn t-each is t'iolmhaoineadh gidh bé a-dearam red ghruaidh ngil fuair mé t'fhearann i n-aisgidh
Dá mbeinn dod chur i gciontaibh a Bhriainmheic mheic Muircheartaigh cionntaighe sinn iná sibh; ar gciontai-ne linn léigidh
Gach aonuair a ucht mar thuinn dar fhás imreasan eadruinn gér neimhneach inn it aghaidh neimhdhrioch rinn do rónabhair
As an gcloich a chroidhe the re síorbhualadh tig teine; rer gceird-ne do samhladh sin ag adhnadh t'fheirge ar éigin
Gá dám acht ní dheachaidh as gur éirigh a ucht solas fearg nua ret fhilidh oraibh a ua cinidh Chonchobhair
Tig don fheirg-sin leath ar leath is do chomhairleach Chairbreach gur cuireadh as ar n-áit inn cáit a suidheabh dá suidhinn
Téaghadh na háite uaire deacair d'fhior na haonuaire 'n-a dtuilleamh buidhe bídh sinn gach duine is tír a dtéighim
Do luach nar léigeabhar dhamh mo bheith mar bhíos gach deoradh a Mhuire nar fhéagh th'oireacht nach tréan duine ar deoraidheacht n-éagmhais m'fhearainn chairte nach truagh mé a mheic Raghnailte is do mheic óglách uaibh ann a ghruaidh mar ógbhláth n-abhall
Beir mé im dhúthaigh a dhreach gheal —an ní a-déaruinn fa dheireadh; na tolcha ar ar hoileadh inn go loigheadh ortha mh'intinn
Magh Eine na n-inbhear gciúin Magh Ceitne na gcuan dtaidhiúir cnuic áille ar ar hoileadh mé oirear mo bháire baoise
Bun Loinne agus Loch Gile Calraighe is Cuan Sligighe is iad amhairc budh fhearr linn mar cheann adhairt fam intinn
Dá bhfaghainn uaid a ucht geal mo bhreith d'fhéachain na n-oirear ní bhréagfadh lán súla sinn do chlár Úna agus Fhéidhlim
Usa dham gé deirim soin beith ar do chionn i g Cruachain ó tá ar Chruachain Aoi th'aire a bhuachail Chraoi Chonaire
Bhar n-oireacht ag éirghe amach go Magh Inghine Eachach ní rach síos ó Chruachain Chuinn 's nach thíos uathaibh do anfuinn
Carn Fraoich ag feitheamh oraibh 'n-a ríoghthar clann Choncobhair; a rí Leamhna luathaigh ort 's do mheanma i g Cruachain Chonnocht
Críoch Chonnacht ó Choirrshliabh suas a mheic Domhnaill na ndeaghdhuas biaidh sin i n-a chéide creach muna thréige sibh Sligeach
Each 