A chláirsioch Chnuic Í Chosgair chuirios súan ar síorrosgaibh a nuallánach bhinn bhlasda ghrinn fhuaránach fhorasda
A chlár buadha as bláith mínlearg a mhonghárach mhéirfhírdhearg a cheóladhach do chealg sinn a dhearg leómhanach láinbhinn
A bhrégadh eóin a healta a fhionnfhuaradh aigionta a dhonn bhionnfhoclach bhallach lonn iongantach iodhlannach
A leighios gach laoich ghonta a shógh brégtha banntrachta a eól gnáthach ós goirmlinn a cheól fáthach foghairbhinn
A bháthadh gacha croinn chiúil a chrann taitneamhach taidhiúir a chomhnaidhi eidir chloinn g Coinn a chroinn donnbhuidhi dhíoghainn
A aoinleannán na n-eólach a chorrach bhláith bhinncheólach a rélta chorcra ós cionn síodh a mhionn ochta na n-airdríogh
A sgatha binne boga a chláirsioch dhonn Diarmada a chruth gan fhúath ó fheadhain a ghuth cúach a gcéiteamhain
Ní chúala ceól mar do chronn tar éis Túaithi Dé Danann; a chraobh dhonnloghach dhata chaomh fhorbharach allata
A fhúaim trágha ré toinn cciúin a chrann fosgadhghlan fírchiúil fleadha 'gá n-ól it fhochair a ghlór eala ós fhionnshrothaibh
A núall ban sídhe a Síth Lir 's gan ceól do chor at aighidh ód threóir as téidbhinn gach teach a chéidrinn cheóil na gcláirsioch
Nó no as tú an Áisioch Fhalláin an Mhíonghlórach Mhanannáin ríoghna súarca ag tríall it theach do mhían do chúarta a chláirsioch
Nó as tú do bhí ag Aonghus Óg i mac Brugh Bóinni na míonród —
cuirfidh sé snaidhm ar eólach —
fa hé th'ainm an Ilcheólach
Ó Mhanannán tar muir mall cláirsioch mar thú fúair Fionnbharr —
nír féadadh snaidhm badh socra —
darbh ainm Brégadh Banntrachta
Tú Ballchaomh Bhuadha Bhuidhbh Dheirg iomdha ball corcra id chaoimhleirg ballchaomh ód thochta gach teach a lannchraobh chorcra a chláirsioch
Féithchiúin Ilbhreic Easa Ruaidh cláirsioch chruthach cheóil fhionnfhuair ciúin do labhair ar gach leath samhail do chiúil a chláirsioch
Badh í an Téidbhinn th'ainm oile ag mac Donnchaidh Dhormhaighi; tug tú do thédaibh 'na theach gur mhédaigh do chlú a chláirsioch
Do-bhéram ainm nua anosa ort a chláirsioch chéadnasa réidh ód chlú troimfhearg troda as tú Doinndearg Dhiarmada
Ag Diarmait as dócha dhuit bheith fa chlú a chláirsioch orrdhruic; ní haigionta tnúdh ré a theach ní múr caigiolta cláirsioch
A Í Chonchobhair chathrach Coinn a mheic mheic Í Mhaoil Eachloinn daoine sona ag tnúdh réd theach do mhúr as cora cláirsioch
Adhmholadh Coluim Chille ní fhuil ceól as coimmbinne béraidh sé re seal nguidhi mé go Teagh na Trócaire
Aoghuiriocht Pheadair Phuirt Grég lór liom ar chion dum choimhéd ar ar gcúl do chrann smachta thall i ndún na diadhachta armhéid meadhrach a mhúir chuirr Mháig Eochagáin fhúair urruim biaidh cnoc lomnán ar gach leath d'orghán a chrot 's a chláirsioch
A chláirsioch 