Toghaim Aibhisdin mar aighne
Toghaim Aibhisdin mar aighne a ghrádh riamh go roibh im chionn; fóireadh bláth na heagna m'éigean; fáth eagla nár léigeadh liom
Minic thugas do thaoibh gníomha an ghlóir thall—gá truaighe as mhó?—
mar chunnradh do chionn an pheacaidh; cungnamh liom is deacair dhó
Aighne géar nach géabha ar leithsgéal lá an bháis re breitheamh na sluagh do fhreagra an aighne nír fhoráil faighdhe eagna d'fhagháil uadh
Gá léaghadh re linn an chunntais cairt mo locht an lá fa mbia námhaid mh'anman d'fhagháil masla faghbhadh d'anáir dhamhsa ó Dhia
Naisgeadh Aibhisdin ar Íosa ós éigean damh dul fa a chuing a gabháil tar cheann mo cheana leam i n-anáir beara an bhuinn
Fear do ba teo teagasg briathar béal milis leis nar mhian sgur a diamhair do bhean don bhochta; fear fiadhaigh dar dhocra Munacha fa máthair thorrthach toirrcheas uasal is eadh rug; a cré féin gur ghabh a glanadh léir dhamh ar an taradh thug
A ndéanadh do cheilt a crábhaidh ar a clú do chuireadh brat; a gnaoi ní bhíodh acht ga báthadh; do bhaoi a dhíol máthar ga mac
A héanmhac i n-aghaidh creidimh re chlódh ón bhás do bhí i ngioll; a bheart cháis do b'adhbhar urchra damhnadh báis cumtha 'n-a chionn
Sé dá lorg do lean a mháthair a mac dhí gér dhiúlt a toil; do char a riaghail chruaidh chrábhaidh do-chuaidh d'iarraidh áraigh air
Nír bh'iongnadh dar dhoirt do dheoraibh d'éiric braighe do bhuain a glas —a chur ar céill gér chás deacair—
a grás do bhéin fheacaidh as
Salm darab tosach Té Deum dealbhthar an lá-sain leo ar-aon; do Mhac Dé ar ndéinimh an mholta do réidhigh sé rompa an raon
Oidhre Pádraig na bpeann solas i saidhbhreas cáich nír chuir sbéis; a mhéad do las fa leanbh Moire searbh gach blas oile dá éis
Mar théid an fuacht tig an teasbhach; táinig as gur ard a nós —do bhí a bladh gan dlaoi fa dheireadh—
gnaoi do ghabh teimheal ar dtós
A fhad gur iompuigh re creidimh ar an gcrábhadh do chuir bail feirrde an bláth do bhaoi ar a naomhdhacht; "ní gnáth saoi gan aonlocht air"
Diúltadh na ngrás gur ghabh baisde nochar bhean de dul 'n-a theach; do-rinne síoth Dé 'n-a dheaghaidh; an críoch is lé bearair breath
Do bhaoi—nochar bheag an toice—
mar thug druim re déanamh locht gach méin do budh maith 'n-a mháthair 's a mhaith féin san bhráthair bhocht
A Íosa gárbh usa a chobhair an céidfhear rer chuiris dlús; críoch mo ré ná rabh it aghaidh do ghabh mé tharaibh ar dtús
Do-bheir an deor do dhruim tuirse toradh fós go bhfagham bás; san aimsir thall ní tráth deoire; ní gnáth le crann feoighe fás
Ná fuilngeadh Aibhisdin m'anam ar iocht mo námhad ní as sia; is mairg leanas ón iúl fhire an triur bheanas dínn-ne Dia n-aimsir ar n-athar naomhtha gach neach do sgaoil sgéala Dé ní bhíodh ag sgaoileadh an sgrioptúir aoinfhear dhíobh rer bh'ionntnúidh é
An t-uabhar is as do claoidheadh cuimhne an bháis do bheith 'n-a fhail; do bhíoth a eagla ar an éarlamh gan díoth eagna i n-éanmhadh air
Do dhochar i ndiaigh an anma do fhágaibh d'fhiachaibh air féin an léigheann cruaidh do char i mbuige an uair do ghabh chuige céim
Dá ordaibh ní hionann riaghail an fhréamh orrdhraic ór fhás siad —ní hionann méin gach chroinn chnuasaigh—
dá choill a fréimh uasail iad
Sint Aibhisdin san iúl díreach dual dá bhráithribh breith a luirg géag mheasa na mogal gcumhra tobar feasa is umhla an uird
Ní hiongnadh gurab é a-dearainn nach dlighthear breath do bhreith lais; an tslighe ghlan ó nach gabhaim gabh nighe m'anaim ret ais
Rí an bheatha—nír bheag an conách is cisde nar chóir do dhrud—
tug a reic 'n-a dheaghaidh dhuit-se; meabhair dheit is tuigse tug
A bhfuil ar admháil dot fhiortaibh d'éis do bháis ní bheid gan chlú; do nós ní nós falaigh feasda maraidh fós gé theasda tú
Do thionnlaic duit do dhíon t'anma eagna chaol do chaitheadh ria; do dhula i dtlás as a thuigse nír lugha an grás duit-se ó Dhia
Léighthear insan Léigheann Órdha uirsgéal fós ó bhfuighthear am ar méar do láimhe ós dá labhra ní háille sgéal amhna ann
Dá fhichid nar bh'ionann martra moladh dod thaisibh tug siad; lámh nach meath a dhóigh ar dhuine do fhóir fa seach uile iad
Ní dearnadh lé ó ló th'éaga an uaigh fós i bhfuil do chorp —ar do ghníomhraidh ní fhuil áireamh—
míorbhail nar chuir áireamh ort
Do ibh an fear le bhfríoth sláinte —Sint Aibhisdin do b'é a liaigh—
uisge glan do iarr a ibhe nar ghabh mian dighe 'n-a diaidh
Gur bhac do mhnaoi dar mhúin crábhadh 'n-a codladh do-chonnaic fhís an bhean ar dtéaghadh a toile déanamh na gcean roimhe a-rís
Fad a chaithréime re a cumadh córaide dhamh dul dá roinn; ceilfidh mé go fóill na fearta acht gur fhóir sé dearca an doill
Nír iompó a shaidhbhreas ná a shocracht Sint Aibhisdin ón iúl ghlan a chorp nó gur fheith don anmain; bheith bocht i dtalmhain do thogh
Toghaim 