Rannam le chéile a chlann Uilliam:
List of witnesses T:
Dublin Trinity College H
O:
Castlerea Co
Roscommon Clonalis House Book of the O'Conor Don Rannam le chéile a chlann Uilliam Inis Banbha ó tharla ag buaidhreadh críoch g Connla fíoch bhar bhfaghla
Do sguir cogadh cur dá choimhthréan fa cheann tíre; do cleachtadh riamh ag cloinn Créidhe roinn na ríghe
Iomdha roinn do-roinneadh uirre aithnidh dhamh-sa munbadh mall don oireacht fhionn-sa toigheacht tharsa
Do roinn Éireamhón is Éimhear Inis Ealga; do roinn Fearon Éar is Orba a féar re Feargna
Do roinn clann daighmhín an Daghdha ainmhín fheardha do roinn Eoghan is Conn Cnodhbha fonn na feadhna; do roinn Sobhairce brugh Banbha 's an cur Cearmna
Déanam do nós na ríogh romhuinn roinn an achaidh; beith dá roinn ní mé nach mothuigh 's is é m'fhachain níor chleacht mei-se gidh méin meathaidh céim i gcathaibh 's ní meisde rí gan a rathail ar tí tachair
Do-bhéar dhaoibh-se a dhaighshliocht Uilliam obas chomha ní fuil acht ar gcroinn do chora roinn as rogha
Rannfa mei-se ós mé do fhidir aithne a dtórann i ndíbh leithibh críoch fhuar Éireann na gcuan gcnódhonn
Do-ním leath do Leitir Maoláin nach mín muighe tír ar a gceiltear néall nimhe fan tréan tuile tír i leaghann sneachta ag snighe dearca duine; do-ním leath mar éineing oile d'Éirinn uile
gidh bé i n-Éirinn go huilidhe nó go hiomlán a-déaradh tré choir n-ionnluigh nó eadarchasaoide nó ithiomráidh gurab aincheart éagcomhthrom do-roinneadh an roinn-se a-tá an tsein-bhriathar ealadhanta ughdardha ón fhilidh láin-cheart Laidionda leam-sa dá lán-chosnamh; & is í an tsein-bhriathar sin:
‘Quidquid in duas partes dividitur altera pars semi dicitur’ eadhón gidh bé ní fhodháiltear nó ranntar i ndíbh rannaibh a-dearar leath ris an dara rann gion gurb leath chomhthrom Ar an adhbhar sain do chothughadh an chomhráidh-sin & do dhearbhadh na deaghronna do-bheirim-se rogha gan fhreasabhra do chloinn an Iarla do na hurrannaibh sin
Óir do fheadar nach fuláir dhóibh fairrsinge na Fódla dá mbuidhnibh & imle uicht-leathna na hÉireann re hiomchur a n-anmhuirir; is léigid damh-sa an eang anshaidhbhir eassádhail anshochair iomchumhang úd
Ótha Éighneach go hucht g Colláin mar chuid tíre beag nach bhfuilid i gcló a chéile mun mó míle; níor ghabh duine iadh budh fhuaire riamh is ríghe
D'urláimh I Bhriain—beag dá dtug-tha toil don dúthaigh—
gabhaim i mbeinn Fhuinn Fhiachaidh eing gcruinn gcúthail; léigim gan fhógra gan fhéachain Fódla fúthaibh
Ní cúis béime gidh bé mheasas méad mo leathtruim a léigim d'iath Chuinn tar ceartroinn don druing dhreachcoirr
Gidh bé mheasas mire a bhféinneadh 's a bhfear ndiombog ní mo chean rí ris a ronnad í 's a n-iomad
Gidh bé mheasas méad a gceannaigh ar chríoch n-Gaoidheal fulung a n-éacht is a n-áladh créacht a gcaoilshleagh
Gidh bé mheasas mionca a sluaighcreach tar slios tíre ní guais leam é do bhuing béime fan roinn ríghe
Gidh bé mheasas méad a gconfaidh ag cur catha beag nach dearna dearg a ndreacha fearg a bhflatha
Dul dá bhféachain ní fiú ceirt-leath críche hÉireann briocht a sgiath cailce a gcaollann bailce a mbéimeann a bhfál craoiseach go gceo chródhonn leo 'n-a léibheann a sluagh 'n-a n-éanbhróin áigh d'iarann gráin a ngéirreann
Clann an Iarla ó imlibh Deirg Deirc dream as ionnsa; ní clann mar gach gcloinn an chlann-sa ga roinn riom-sa; ní fhuil líon a gcoisgthe go ceannsa acht an prionnsa
Óir ní fhuil líon a gcoisgthe nó ceannsuighth-nó ceartuighthe na cuideachta sain acht an t-aoine Dia adhartha uile-chumhachta; nó prionnsa sochraidh sochrotha saidhbhir slóigh-líonmhar Sacsan lé sair-mhínighthear gach saor-shluagh dá shíor-chogadh; nó guais & omhan & imeagla na sé n-onchon n-ainbhle n-aigmhéil atáid agam-sa do céad-tógbhadh ag Cridhinbhéal Cáinte & do hoileadh as a haitle ag Néidhe fhaobhrach fheochair-bhriathrach mac Adhna & i na dhiaidh sin ag Dallán fhíor-eolach fhíor-fhoghlumtha Forghuill is ag Seanchán shíor-dhoiligh shein-fhile; is a-táid agam-sa is an uair-se re haghaidh gach aoin d'uaislibh is d'ardmhaithibh na hÉireann do shainteochadh m'fhoghail nó m'argain nó m'inghreim dá gcognadh is dá gcnáimh-ghearradh; & is iad anmanna na n-onchon sain On & Ainimh & Aithis & Gríos & Glámh & Goirt-bhriathra; & muna thí m'fhortacht nó m'fhóirithín nó m'eadráin nó m'anacal do na huasail-ionnsdruimintibh sin ní hinmheasda gur culadh cumhdaigh nó cosanta nó coiméadta ar mo chreach-argain an toicheasdal liosda láin-mhíothapaidh is an fhiann anbhfann éagcruaidh & an chuideachta cheann-trom chriothánach chomh-anfadhach chruinnigheas i n-oireachtas im uirthimcheall i n-aimsir eagla nó fuachtana nó foiréigin nó re linn robhaidh nó ruthaigh do rochtain; & is í as culadh cogaidh nó cathaighthe don chuideachta sin .i. a meilleoga meirgeacha mainnt-bhéalacha ar n-a gceangal is ar n-a gcruadh-chuibhreach dá gcreasaibh cruadh-shúgán tar a gcorp-thaobhaibh is a dtuagha coimhleathna caoil-bhráighdeacha cúl-chroma coimh-ghearra connaidh is a gcorráin cama cír-ghéara ar n-a gcomh-shuidhiughadh fa na gcreasaibh céadna go comh-dhaingean is a bhfiodhbhaca líomhtha leacan-chruaidhe ainghéara 'na leath-lámhaibh leo; is ní hionann don damhraidh fhaobhraigh arm-chorcra ar a n-iarraim-se comhroinn críche & forba & fineachais & fearainn uair iadhaid i n-uirthimcheall a n-ard-fhlatha sna gcipeadhaibh dá imchosnamh
Comhdhlúith a gcath 'n-a mbróin bhodhbhdha nach dóigh diomdha; bearn a himeal na bhfear bhfeardha ní bhean biodhbha re dlús lúireach ngarbh is gormgha agus arm n-iomdha
Iomdha leo ag léim gacha troda —budh tuar buaidhridh—
searrach seang ag bleith a béalbhaigh 's beann eich uaibhrigh; mo chion budh réidh ris an ríoghraidh mir séimh suaimhnigh
Iomdha cotún coiléir rionnta go ró deallraidh is feilm chorr tar dheirc go duilbhir 's beirt trom treabhraidh
Iomdha ar droing nach dóigh do fhreasdal don fhréimh Bhúrcaigh sgiath le n-aincear com ar créachtghoin donn ó dhrúchtfhuil caomhthach sging ag loinn nach leontar croinn 'n-a 'gcúplaibh 'ga mbí iolar arm i n-éachtaibh 's badhbh ag brúchtaigh
Iomdha donnshlat dhíobras saighde is sreang ga lúbadh biorchrainn caola as réidh do ruagadh céir dá gclúdadh gunna chuireas d'fheidhm ar óigfhear sgeinm gan sgrúdadh ó mbí fear a gléasda gruadhdubh pléasga púdar
Iomdha le a gcois—cia ar nach leathtrom—
laoch mar Oghmha le gcuirthear cuairt ar feadh feadhma fear duairc dorrdha gille nar ligh dlaoi ar a dhiomdha saoi fhir fhoghla fear croithte craoiseach go calma taoiseach tromdha
Is gidh tromdha tathaoireach tarchuisneach atáim-se ar an dtulán sruithmheirgeach sléibhe so ní mó ná meanma is mór-aigneadh cloinne ionnsaighthighe éicht-bheodha oirdhearca urramhanta an Iarla go n-a n-óigríoghraidh uaibhrigh alláta i n-a n-uirthimcheall an uair shuidhid ar sleasaibh réidhe a ríogh-bhruighean ag ól a bhfleadh bhfíor-uasal bhfíneamhna & a ndeochann ngarbh ngabháltach ar bhfás ruithneadh is ruamannachta i n-a ríoghgnúisibh ag éisteacht re dréachtaibh & re duan-laoidhibh a sean is a sinnsear gá soluis-reic i mbéalaibh reacaireadh is ríogh-bhard; ná mór-aigneadh na muinntrei-se an uair shuidhid i n-a mbothógaibh crom-lúbánacha creat-lomnochta ag comhól ar a chéile dá gcoidhinibh béil-fhliucha blaithche is dá dtobannaibh mór-chluasacha meidhge bruidearnaighe & ag éisteacht re hagallaimh is re holl-ghlór a n-ainminnteadh n-éigciallaidh 'na n-uirthimcheal is gach aon aca ag tabhairt aithne go hurmhaisneach ar uraghall is ar fhoirbhéicigh gacha hainmhidhe seach ar oile; is éirghid a bhfonn is a bhfíor-aigneadh le n-a bhfrais-ghéimnigh sin & tógbhaid coimh-shéis crónáin i n-a gcoinne
Is ar an adhbhar sain ó tharla ceart-rogha chinnte don ordughadh sin ag gach aon fa leith dar laoch-mhuinntir is eadh as indéanta ann daingniughadh go cinnte ar an gceart-roinn & snadhmadh solus ar an síothcháin & cuir & teannta & treabhaire do ghabháil ar gach taobh ré tréan-chomhall dá cheile gan ghabháil baile nó brághad gan ghluasacht ceana nó creiche ó neachtar uainn ar ar oile amhlaidh
Gabhthar geall ag na mnáibh muile re cnáimh coire; ní gnáth ar meisge ó fhíon d'ibhe an míol muighe; meinic do ligh le fear faire bean fhir oile; cuirthear neamhdháil duas ar dhuine 'n-a chruas croidhe
Léigeam dínn ar saobhnós seachráin; snadhmam connradh; bíodh re gach gcuma dar ceangladh urra urrlamh
Géabhad chugam mar chor síthe saorchlann Uilliam fir nach bronn a ngort do Ghallshluagh folt ndonn ndruimfhiar
Géabhaidh mé—ní mhaithfead Seaán—
fan síoth thoingead tar druim gach gheallaidh dá ngeallad d'earraidh Uilleag
Dá mhac Riocaird rogha ar sluaighidh slata failmghéag fir as fheardha gleic ós ghormród meic do Mhairghréag
Géabhadh chugam sa chor chéadna clann shéimh Shuibhne chuireas gleo gan ghruaim go ngairbhe go mbuaidh mbuidhne dream dhligheas cur thar ar gcinn-ne bun gach buidhne
Síol Seachnasaigh sluagh Ó bh Fiachrach —fraochdha an mhéinne—
na cuir daingne as dual dar ndín-ne sluagh go séimhe; fir sin do ghabhluigh ó Ghuaire d'adhbhaidh fhéile
Clanna Uadhach aicme Hoibeard ní haos doibheart 's iad tar cách dom chaomhna ar ainiocht aobhdha an t-oiriocht
Ní hiad a-bháin biaidh gach aoinfhear ó fhiadh Ghaillmhe mar budh dalta cíogh dom choimhdhe díol ar ndaingne
Beid a marcaigh beid a mbantracht beid a ríoghna do ghuth éinchinn cáigh dom chaomhna; ní dáil díoghna
Biaidh mo roinn re ríoghraidh Chonnacht choidhche ar chuimhne; siai-de mhairfeas fa mhagh Mheidhbhe bladh na buidhne
Biaid a laoich dá luadh ar tosaigh i dtigh bainnse; biaidh maith agus olc gacha haimhse ag tocht tairse
Biad-sa im rígh ar ríoghraidh Bhúrcaigh beid fam antail; fás ar mh'inmhe béin re a mbronntaibh don fhréimh Fhranncaigh
Maith an geall re gabháil ríghe mo roinn orra; beanfa mei-se d'fhéin chnuic Chonga sduic réidh ronna
is iad sduic ronna na ronna réamhráidhte dá dteagmhadh fonn aithearraigh nó imeirce im aigneadh nó im inntinn-se oiread an fhearanntais do uatha-sain agam-sa gan oirbhearnadh gidh bé ionadh d'Éirinn i mbudh mian lem meanmain anadh nó oiriseamh & cuairt timchill gan tairisiomh gan toirmeasg maille na gcomhartha aird-cheannais d'fhagháil éadála go háiseach aontadhach amhail as iomchubhuidh d'fhior mo gharma
Iomdha fa chnoc gcríochruadh g Cnodhbha síothshluagh Samhna; cluintear fuaim na dtonn fa Thromhra as lom labhra; ní lucht déanta cúntair corma Búrcaigh Bhanbha
Fine Bhúrcach na mbrugh sochraidh saor a n-aicme; lán a maith 's a saith dar seirc-ne; maith a maicne
Maith a dtighe i dtiobhram cuarta as cian cluintear; maith a ngníomh don fhlaith dá leantar; maith a muintear
Maith a laochraidh lán do ghaisgeadh gníomh go bhflathtraigh; maith a mná nach caith acht corcair; maith a marcraidh
Is maith ar lúth lucht a bhfeadhma —ní feidhm leisgfhear; maith a bhfleadha gan déir ndeasgadh gan mhéin meisgeadh; i láimh a ríoghbhan seang slistiugh fearr a bhfeisteagh 