Scél Tuain meic Cairill do Finnen Maige Bile inso I AR dudecht do Finnén Maige Bile cosin toscelu i tír n-Érend i crich Ulad luid dochum laich saidbir and & nís relic isin les cuci coro throiscet ací fo domnach & nirbu maith a chretem ind laich.
Asbert Finnen fria muinter.
doforbicba fer maith rob dídnoba & innisfid dúib senchas Hérend.
Iar sin dosfic sruith clérich arna bárach matain moch feraid failti Taít limsa dom disiurt ol se is dudchu dúib lotar leis & dogniat ord in domnaig eter salmu & precept & offrend.
Ro íarfaig Finnen a slonniud de asbert friu de Ultaib damsa ol se.
Tuan mac Cairill mesi meic Muredaig Munderc.
Ro gabus for orbu m'athar a ndis ert sa Tuan mac Stairn meic Sera meic brathar do Partholon rob e mo lonnud tall at thús.
ro iarfaig Finnen dé imtechta Herenn .i. aní forceomnacair inti o amsir Partholoin meic Sera.
asbert Finnen ná airbértaís bith aici coro innised dóib senchasa Érend.
Asbert Tuan fri Finnen is ansu dún cen brethir Dé atchúadsu dun do imrarud.
Is cet duitsiu trá ol Finnen t'imthechta féin & imthus na Hérend do innisin dún.
Cóic gabala ém ol se ro gabad Hériu íar nilind & nís ragbad íar nilind coro chateá di bliadain ar Is iar sein ro gab Partholon mac Sera doluid for longais cethora lanamna fichet nírbo mór amainsi cáich díb fri áraili trebsat Herind co mbátar cóic míli día sil and.
Dosánic dunebad eter da domnach co n-erblatar uli acht óenfér namma ar ní gnáth orgain cen scéola do ernam esi do innisin scél dara n-esi is mesi dano in fer sin ol seseom Bása iarum o dingnu do dingnu & o aill do aill ocom imditin ar chonaib altaib na dí bliadain ar fichit ro baí Heriu fás Dolluid crini chucumsa & sentath & ro ba i n-allaib & i ndithrubaib & forémed imtecht & no bitis úama irdalta acum.
Ros gab íarum Nemed mac Agnomain bráthair athar damsa & atachimsea a hallaib & basa fora imcabaíl & me mongach ingnech crín líath nocht trog imnedach.
Basa aidchi and iarum im chotlud co n-aca mo dul i richt oiss allaid.
Bása i suidiu & me óc & ba maith lim mo menma iss and sin ro radiusa na bríatra sa sis.
Lineation error: line skipped is skipped by the printer.
Amnirt indiu mac Senbath ar ro scarad re thendrath ni fó degblad co nirt núa atá mac Senbath senrúa Na fir sea thecait anair cona rennaib ruamnait gail nim thá lúd hi cois li llaim do thecht fora n-imgabáil.
Starin is tairbech in fer atagur Scemel scíathgel nimm ain Andind ci adagind?
mad hé Béoin nis n-agsind Cía rom ácbad Beothach béo Cacher is garb a garbgléo Britan doni da gáib gus ata fraech ferci ar Fergus Atát chucum a comdi cain cland Nemid meic Agnomain trén atat for ti m'fola do chosnam mo chetgona Ro córaigit dam trém chend da beind for tri fichtib rend co filim garbliath i rricht ar cáemchlód aísi a hamnirt.
Basa thoisechsa do almaib Herend iar sudiu o ro bá i rricht sétha.
boí alma mor do ossaib alta immum cach conair no thegind.
Dorumaltsa iarom m'amsir amlaid sin fri hamsir Nemid & fri amsir a claindi.
In tan iarom tánic Nemed dochum na Herend a murchoblach cetheora barca a lín & tricha in cech báirc conos rala in muir for sechran fri ré bliadna co lleith for muir Chaisp.
ro bateá iar sin & atbathatár di gortai & d'ítaid acht cetheora lanamna namma im Nemed.
Ro forbair a silsom iar sin & ro chlannaigestár co rrabatár cethri míli ar trichait lanamna and.
Atbathatarside dano Dolluid iarom críni & sentatu formsa & basa for teched re ndainib & conaib alta.
Bása fechtas and i ndorus m'úama cuman lim beus & rofetar techt asin richt in n-araili.
Ludsa iarom i ndeilb thuirc allaid iss and asbiurtsa Glasreng .i. torc me indiu eter cuanaib am tríath tren co robuadaib domrat i ndubi ndecair rí na nuli i n-ilrechtaib Matan ro basa oc Dún Bré oc comrac fri sensruthe ba cáem mo churi dar lind lenad ócbad aibind sind Mo churi robtar dathi eter fiannaib i n-aithi fogertis mo gai ma sech for ocaib Fáil for cech leth.
In tan no bimmís n-ar dáil oc cocert breth Partholain ba bind fri cách na canaind ba síat biatra firthadaill Ba bind mo chocert áni eter andrib co n-álli ba segda mo charpat cáem ba bind mo dord dar dubráen Ba lúath mo chéim cen fordul hi cathaib oc imforcum ba cáem mo drech ro boí la indium cíarsam glasrengsa.
gl.
Bása ém for se hi sudiu isin delb sin & mé óoc & ba maith lim mo menma & bamsa rurech do thretaib torc Herend & doimchellaind mo durais beus in tan ticind hisin chrich sea Ulad i n-amsir mo chrini & mo throgi.
aris i n-oenmagin no claemcloindsea na delba sin uli is airIsin no thathigindsea in n-inad sin beus do idnaidi ind athnugthi. Gabais Semion mac Staríath in n-insi sea iar sin.
is dibside Fir Domnand & Fir Bolc & Galiúin.
ro trebsatside in n-insi sea fri ré.
Dolluid crini & sentatu formsa iar sin & ba torsech lim mo menma & forfémmedus cach rét no gniind remi do dénam.
acht basa i n-uamannaib dorchaib & i n-allaib díamraib m'oenur.
Ludsa iar sin dom durais dilis do grés.
Cuman lim cach richt i rraba ríam.
Ro aínius mo thredan amal dogniind do grés.
nim baí cumang cena.
Ludsa iar sin i ndeilb segi mori .i. murrech adbul.
Maith lim ón dano mo menma.
Ba fortail mé for chach rét.
Ba siratech imholtanach dano no luind dar Erind no findaind cach ret is and atbertsa.
Séig indiu glasreng indé ingnad alaig utmaille ansu lim ar cach ló de Día in cara rom cruthaige Is sochaidi cland Nemid can réir ruirech rigdemin úathad indiu sil Sera ni fetar cid fotera Eter tretaib torc ro bá cía tú indiu eter énelta rofetarsa 'na mbia de bíatsa beus i rricht aile Ingnad ro ordaig Dia dil mesi & clanna Nemid siatsom ac reir demain dé mesi is Dia mo chomarse.
seig Gabais Béotach mac Iardonel Fatha in n-insi sea forsna cenela ro bátar inti.
is dibside Tuatha Dee & Ande dona fes bunadas lasin n-aes n-éolais acht ba dóich leó ba din longais dodechaid de nim dóib.
ara n-engnaigi & ar febas a n-eolais.
Basa tra amsera móra i ndeilb in tsega sin co tormaltus na cenela sin uli ro gabsat tír n-Erend.
Gabsat dano meic Miled in n-insi seo for Túaith Dé Danand ar écin.
Dollodsa dano andside i ndeilb inna séga sin i rraba co mba hi cús craind for sruth.
Ro aínius nómaid andside & ro thuit cotlud form.
lodsa i rricht iaich .i. br tán aba andaide.
Domchuritar Dia isin n-abaind iar sin co mba inti.
Maith lim ón dano & basa setrech saithech & bá maith mo snám & no elaind as gach gabud & as cach airrceis .i. a llamaib línaige & a crobaib ségae.
o gaib iascaig co filet a crechta in 