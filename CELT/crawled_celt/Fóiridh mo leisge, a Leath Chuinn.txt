Fóiridh mo leisge a Leath Chuinn ní haimhleisge gan fhochuinn; an leisge labharthar linn leisge ón hanathlamh mh'intinn
Tugabhair adhbhar aoire dúinn—is damhna éagcaoine; leasg linn gan deighfhéagsain duibh neimhéasgaidh inn fa aoruibh
Do creachadh gion gur chead ribh sinn re dreim dá bhar ndaoinibh; glacadh mo chruidh munar chead bacadh ní fhuil ar mh'aiseag
Leasg liom uaisle Gaoidheal nglan d'imdheargadh uaim nó d'aoradh; 's is leasg maitheamh mo mhasla nó go n-aithear m'adhbhar-sa
Do-bhéar an chairde as dual damh; do-rinne mé bhar moladh; ag so an breacadh san bhagar bhar bhfeacadh má fuaradar
Troisgfead oruibh as a haithle mar tá ag éigsibh ordaighthe; do-ghéan trá romhoille ruibh mar tá oruinn-ne d'fhiachaibh
Tar ceann mo leisge a Leath Chuinn fa dheoidh dá ndeachadh thoruinn gid bé neamhfhaomhadh do-near bhar ndeaghaoradh a dheireadh
Dá sgaoiltí aonrann don aoir fa chách—ní cluiche díomhaoin—
ní bhiadh neart anacail air; radhacair teacht óm theangaidh
An gcéin mhéaras Gaoidhealg ghlic mar ghlóir i n-Éirinn orrdhreic biaidh a gcanfuim-ne ar chuimhne; ní hanchuimhne m'fhorfhuighle
Mar sgaoilid crithre a ceardcha dh'iarann d'éis a dheighdheargtha sgeinnfid drithle uaim dom aoir nach sirthe uaidh bhar n-athmhaoin
Ní bháidhfeadh Búill mhear ná Muaidh ná Éirne an oirir ionfhuair neimh ar saighnéin as sia goimh go ria daighfhréimh n-Dálaigh
Ní chuirfe fuarshruth Finne ná linnte im Loch n-Ailinne ar ndrithleanna druim tar ais ná flichbheanna fhuinn Iorrais
Deargfaid gruaidhe gille mbras im Shliabh Badhna is im Bhearnas re a n-aigmhéile mun mac Baoill mbuig im thaobh Braidshléibhe im Bhuanaid
Sgeinnfid uaim aoibhle nimhe don tsoighnéan trom theintrighe le ndreachlas gruadh gach ghille do shluagh neamhchas Neimhthinne
Béad gruaidhe nach teo teine béad óm briathraibh frithire drúchtbhraoin ris gach ndreich d'Íbh Cuinn is don Bhúrccraoibh fan gcreich chanaim
Biaidh ó gach dhruing thoir is thiar do shíol Chuinn do chloinn Uilliam óm cháir dá gcongbhaighthear mé tromaithbhear cháigh dá chéile
Biaidh "mairg do-chonnairc a chrodh"
dá rádh—ní rádh gan adhbhar; i ndiaidh a gcaithréime ar chách biaidh a n-aithmhéile i n-antráth
Biaidh mallughad mór a nimh ag cloinn Aoidh ar a n-aithribh tre choimhtheas ngruadh ngnéadhonn thoillfeas uam a n-aibéaram
Más d'iarraidh clú do chuirsead an chuairt nach cuairt turuisbheag is 'n-a mhionchlú mharfas sin ar fhionnchrú ghlanchas Ghaoidhil
Ní fás ríghe ná ratha ná buadh trod ná tréanchatha bhias don tí ar a n-iméar m'aoir; a ndingéan dí ní díomhaoin
Biaidh an chóir ag congnamh leam; biaidh congnamh ardnaomh Éireann ar shluagh bhonnghlan chaomh Ó g Cuinn mar aon is congnamh Coluim
Aigeoraidh tre bhar n-ainiocht Colam i n-a choraighiocht na sluaigh-se ar a dteagmhuinn teann eadruinn is uaisle Éireann
Ní heagla nach géabhadh greim —biaidh 'n-a eisiomláir d'Éirinn—
tre m'aoir a fholaidheacht sin coraigheacht an naoimh neimhnigh
Sul thí an dál-so mar deirim daoibh a Leath Chuinn cuimhnighim; bean far dtoirmisg-ne far dtoil; dar dtroimleisge féin féachaidh
Cuiridh fos dá bhfagham cead do chor airde ar ar n-aiseag orm a dtuaidh a chaoimh Leath Chuinn; ní daoirbhreath uaim a n-abruim
An t-oireacht rer chead mo chrodh aca agus ibh-se d'aoradh faghthar ón oireacht díol damh; fíor nach doibheart a dhéanamh
Mo chúis im cheann mo leisge —anois tráth ar dtoirmeisg-ne—
ní cneasda nach cuimhnidh sibh; fuilngidh feasda nó fóiridh
Fóirid 