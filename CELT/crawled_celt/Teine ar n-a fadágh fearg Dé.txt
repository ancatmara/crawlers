Teine ar n-a fadágh fearg Dé:
Philip Bocht Ó hUiginn p
Philip Bocht Ó hUiginn cct?
Teine ar n-a fadágh fearg Dé; tearc dínn nach daorfadh fínné; ní as sia nar fhaduigh i-se cia nach faduigh fúithei-se
Smál ar an dteine ní théid; caidhe lasair a leithéid gríos as teo iná gach teine bhíos beo agus do báidhfide?
Tairgeam síoth ar son ar gcean mithidh turnamh na teineadh; a chlann Éabha a fhuigheall áir cuiream séala ar an síothcháin
A-tá mar ghrís a gabháil; ní hurusa a hiongabháil fearg ag Dia ris gach nduine: a fhearg cia ren cosmhaile?
Ris budh cosmhail ar gcabhair m'aonghrádh do na heasbalaibh; sían té do bhí agus bhias go dtí dhíom é agus d'Aindrias
Go gcurthar a-nuas do nimh le guaillidhe Dé dhúiligh ní as a dturnfadh an teine im chlí d'urchar aithrighe
Muna thurna Dia na ndúl an teine táthar d'fhadúdh is é ar n-Dia eile an t-easbal; cia an teine nach toirnfeadh-san?
Ag cur m'éagcóra im aighidh dom agra an tráth tiocfaidhir gá tarbha don bhreitheamh bhias is feitheamh m'anma ar Aindrias?
A-tá mo bhiodhbha dom brath; dlighim cobhair óm chomthach; a samhail roimhe do rad do chabhair oile an t-easbag
Easbog do bhí eacht eile i seilbh Aindrias d'áiridhe; caraidh é tar gach n-asbal 's é mar raghain rugasdar
Lá dá bhfacaidh inghin óig chuige—níor chian ó urchóid—
do-chí gné an aisdir uirthe; caisgidh é dá urnuighthe
Do bhun an ghrádha thruim thug do-chuaidh—más fhíor—ón easbug nó go dtoirneadh a dhearc dí searc a Coimdheadh gan chuimhne
"Beag an fáth fa bhfaghthar guth"
a céadfhocal re a comthach "ná leagar san teach i dtám neach budh eagal dar n-iomrádh"
"A-tá fear ag nach fuil treoir san dorus" ar an doirseoir "do shir mar aisgidh oram sibh d'fhaigsin gan uraghall"
"Leig an tí tháinig i bhfad im fhiadhnaise" ar an t-easbag "'s é re calaidh ná congaibh; tabhair é dom agallaimh"
Do ráidh an bhean do bhí as-taigh:
"ní thiocfa an tí taoi d'iarraidh gan thomhus do thuigse tar dorus an dúnaidh-se"
Trí ceasda do chuir a-mach gearr gur fhuasgail an t-eolach; do b'é bun na dtrí dtomhus sí do chur ó chomhshonus
Tug an t-easbog aithne ghrinn gabhais a éideadh Aifrinn do thoguibh crois Dé na ndúl a ghné re a cois ar gclaochlúdh
Leis an gcléireach do canadh:
"Créad t'adhbhar dom fhiosrughadh?
a héideadh Dé sul dheachar budh éigean é d'fhoillseachadh"
Is é comhrádh do chain-se "Ní anfuinn it fhochair-se achd i ngné díoghbhála dhuid; is mé t'fhíornámha a easbuig
"Ní fhúigfinn thú—truagh an bheart" aran inghean ag imtheacht "go beith do neamhthoil Dé dhuid"
ní seachmhaidh an té thánaig
Teithis an bhean—borb an smacht—
téid an t-easbog i n-umhlacht; an té do dhealaigh an dias meabhair gurab é Aindrias
Ní fhéadaim foghlaidh Dé dhíom; fóirfidh Aindrias ar n-imshníomh; a-tám i n-éigin aibhse dál an chéidfhir chumainn-se
Mac mo sheathar dom sheoladh is amhlaidh do fhoigheonadh nó a fhear grádha ag labhra linn is námha m'anma ar mh'uillinn
An céadlá do-chonnairc riamh Mac Muire—mór an rimhiadh—
páirt a-raon do-róine an dias laogh na hóighe agus Aindrias
Cíos ar cathrachaibh iomdha do thaibhgheadh dá thighearna; gur leathnuigh a chíosa ar chách ní seachmhaidh d'osa a óglách
Aon do laithibh dar leig soin do síoladh creidimh i gcathraigh fuair ag cobhair na cathrach folaidh mar budh fógarthach
"Don dia dá dtugsam ar dtoil caithidh umhlacht a easbail re n-oidhche" ar ceann na cathrach "dá mbeam choidhche connarthach
"A nabruim is amhlaidh bhias; an Dia dá n-adhrann Aindrias rachaidh 'n-a shéana ó sho a-mach nó no ní mhéara a-márach"
Innsis gurab olc an bhreath dá n-ana ar an iul dhíreach creideamh achd don té do thogh; is nír creideadh é ón easbol
Re hAindrias dá haithle sin do b'é a-rís rádha an chéidfhir:
"Ag sin fad chomhair an chroch sir cobhair ar do chodhnach"
"An lá do fhuair a oigheadh Dia tar ceann na g Críosdoidheadh is í an phian-sa pian do thogh mo mhian-sa í" ar an t-easbol
Ní thug an t-asbal dá óidh a bhroid achd bheith ag seanmóir a bhiodhbha 's a chorp i gcrann gér bh'iomdha ag tocht 'n-a thiomchall
'N-a mharcach ar a muin-se —do chách creidthe an mhíorbhuil-se—
do bhí sé tráth nó dá thráth is é re cách ag comhráth
I dtimcheall an chroinn chéasda —do chách ciodh nach aithréasda?—
tig doighear gheal mar an ngréin seal re n-oigheadh an fhíréan
Tig éanlaith d'ainglibh nimhe uaidh is chuige ar chéilidhe lasaidh ós a chionn san chroich lasair fhionn leis an éanlaith
Do folchadh an chroch ar chách re bucht an bháis—beart neamhghnáth—
dar fhás do dhonnloise dhí gur chás urmhoise uirre
Más fhíor dá imtheachtaibh féin do-chuaidh an t-anam ainn-séin go port Dé leis an dealradh sé is an corp ar gceileabhradh
An fear is na fearta so dom fheitheamh an fheirg osa cuireadh sé orainn fheithimh; toghuim é dom fhóirithin
Teine 