Imrum Bruín Meic Febuil Andso Ocus A Eachtra Annso Síss
Cóeca rand ro-gab in ben a tírib ingnad for lár in t-a ige do Bran mac Febail óro-boí a rígthech lán di rígaib a nnád-fetatar can do-lluid in ben óro-bátar ind liss dúntai
Is ed tossach in scéoil
Im-luid Bran láa n-and a oenur i comocus dia dún co-cóalae a céol íarna chúl
A ndon-écad tara éssi ba íarna chúl béus no-bíth a céol
Con-tuil asennad frissa céol ara bindi
A ndo-foisich asa chotlud co-accae in cróeb n-aircit fua bláth find ina farrud na-pu hasse etarscarad a bláthae frissin croíb
Do-bert íarom Bran in croíb ina láim dia rígth a ig
Óro-bátar inna sochaidi isind rígth-a ig co n-accatar in mnaí i n-étuch ingnad for lár in t-a ige
Is and cachain in coícait rand-so do Braun arron-chóalai in slóg ocus ad-condarcatar uili in mnaí
Cróeb dind abaill a hEmain id_est Emnae nomen regionis
do-fet samail do gnáthaib gésci findarc a it foiri abrait gloini co mbláthaib
Fil inis i n-etarcéin imma-taitnet gabra réin rith find friss toíb gel-tonnat cethrar cossa fos-longat
Is lí súla sreth íar bóid a mmag for-clechtat in slóig; cosnai curach fri carpat isin maig des Findarcat
Cossa findru i ne foë; taitni tre bithu gnóë;
caín tír tria bithu bátha for-snig inna hilblátha
Fil and bile co mbláthaib fors-ngairet éoin do thráthaib is tre cho i cetal is gnáth con-gairet uili cach tráth
Taitnet líga cach datha tresna maige moíthgnatha; is gnáth sube sreth imm chéul isin maig des Arcatnéul
Ní gnáth ecoíniud ná mrath i mruig de a nda etargnath: ní-bí nach guth garc fri cró a is acht mad céul mbind friss-ben cló a is
Cen brón cen dub a e cen bás cen na galar nach ngalar cen indgas: is ed etargnae n-Emnæ
ní comtig a comamræ
Caíne tíre adamrai ata comgnú i si cadli asa rodarc id_est flaith nime
find fiä ní frithid boith i ciä
Má ad-cetha Aircthech
íar tain for-snig dracoin ocus glain do-snig a mmuir fri tír toinn trillsi glana asa moing
Moíni dússi cach datha i Cíuin
ca í ne étatha?
étsecht fri céul co mbindi óol fíno cétingrindi co n-ingrindi
Carpait órdi íar Maig Réin taircet la tu i le don gréin; carpait aircit i Maig Mon
ocus crédum a i cen on
Graig óir buidi and for srath graig aile co corcardath graig aile olaili tar aiss co ndath nime uileglaiss
Do-feith la turcbáil ngréne fer find for-osndi réde; rédid mag find friss-mben muir mesc a id fairci co-mbi Do-fet in slóag tar muir glan don tír don-aidbri imram; imrat íarom dond liic léur asa-comérig cét céul
Can a id airfitiud dond tslóg tre bithu sír nád-bí tróg; tormaig céol co córib cét ní-frescat aithbe ná éc
Emnæ ildelbach fri rían bésu ocus bésu chían i fil ilmíli mbrecc ban; immus-timchella muir glan
Márod-chó a la ló a d in chiúil esnad énán a hImchíuin
do-fet banchuire di á cusa cluichemag i-tá
To-fet soíre la slá i ni don tír friss-ferat gá i ri; is i n-Imchíuin co n-ó a gi do-fet bóane la há i ni
Is la suthaini síne do-snig arcat i tíre; aill érfind for idnu idnai réin foa-feid a grís a gréin
Graibnid in slóg íar Maig Mon id_est mare i che n-álaind nád indron; i mbruig mbrecht óas ma i sse mét ní-frescat aithbe ná éc
Étsecht fri céul in adig ocus techt i n-Ildath a ig;
mbruig mbrecht liig óas ma i sse mind asa-taitni in nél find
Fil trí coíctaa inse cían isind oceon frinn aníar; is mó Érinn co fa dí cach aí díïb nó fa thrí
Ticfa mórgein id_est Crist
íar mbethaib nád-biä for forclethaib; mac mná nád-festar céle gébaid flaith na n-ilmíle
Flaith cen tossach cen forcenn do-rósat bith co coitchenn; dos-roirbe talam ocus muir is mairc bíäs foa étuil
Is é do-rigni nime cé i n-mair dia-mba findchride; glainfid slúagu tre linn nglan is é ícfas for tedman
Ní dúib uili mo labræ ci ad-fés a mmóramræ; étsed Bran de betho bró a ndi ecnu ad-féat dó
Ná tuit fri lige lescæ; nachid-throíthad do mescæ; tinscan imram tar muir glan dús in-rísta Tír na mac Ban in ben úadaib íarom a nnád-fetatar cia-luid ocus birt a croíb lee
Leblaing in chroíb di láim inna mná co mboí for láim Brain ocus ní-boí nert i lláim Brain do gabáil inna croíbe Bran íarom ara bárach for muir
Trí nónbuir a llín
Oínfer forsna trib nónburaib dia chomaltaib ocus comaísib
Óro-boí dá láa ocus dí aidchi forsin muir co n-accae a dochum in fer isin charput íarsin muir
Canaid in feer ísin tríchait rand n-aile dó ocus sloindsi dó ocus as-bert ba hé Manannán mac Lir ocus as-bert boí fair tuidecht i n-Érinn íar n-aimseraib cíanaib ocus no-gigned mac óad id_est Mongán mac Fíachnai is ed forid-mbíad
Cachain íarom in tríchait rand-so dó:
Caíne amr a i lasin mac Bran ina churchán tar muir nglan; os mé im charput di chéin is mag scothach imma-réid
A n-as muir glan don noí bro i nig i-tá Bran is mag meld co n-imbud scoth damsa i carput dá roth
Ad-cí Bran lín tonn tibri tar muir glan;
Ad-cíu cadéin i mac Maig Mon scotha cennderca cen on
Taitnet gabra lir i ssam sella roisc ro-siri Bran; bru i ndit scotha srúaim de mil i crích Manannáin maic Lir
Lí na fairci fora-taí geldod mora imme-raí ra-sert buide ocus glass: is talam nád écomrass
Lingit ích bricc ass de brú a mmuir find for n-aicci-siu; it loíg it óain co ndagdath co cairdiu cen imarbath
id_est it luig R cet & it uain na bratana atchi Bran Cé ad-chetha oínchairpthech i mac Maig Meld co n-imbud scath/sreth fil mór d'echaib fora brú id_est boi mor dirimne ina farr-& ni faca Bran
cen suide nád aicci-siu
Mét in maige lín in tslóig taitnet líga co nglanbóaid; findruth aircit drepa óir táircet fáilti cach imróil i che n-aímin n-inmeldag aigdit fri find-immarbáig fir is mná míni fo doss cen pheccad cen immarboss
Is íar mbarr fedo ro-sná do churchán tar indrada fil fid fo mess i-mbí gnóe id_est segda fo braini do beccnoë
Fid co mbláth ocus torad fors-mbí fíne fírbolad fid cen erchra cen esbad fors-fil du i lli co n-órdath
Fil dún ó thossuch dú i le cen aíss cen forbthe n-ú i re ní-frescam de mbeth anguss nín-táraill int immarbuss
Olc líth do-lluid ind nathir cosin n-athair dia chathair saíbsi chen a e recht i mbith ché co-mbu haithbe nád buë
ran-ort i croís ocus saint tresa-nderbaid a soírchlaind ethais corp crín cró péne ocus bithaittreb rége
Is recht óabair i mbith ché cretem dú i le dermat n-Dé id_est adrad idal troíthad galar ocus aíss apthu anma tre togaís
Ticfa tessarcon ó a sal id_est Crist
ónd Ríg do-reä-rósat recht find fo-glóisfe muire sech bid Díä bid duine
In delb í no-fethi-su ricfa it lethi-su arum-thá echtra dia taig cosin mnaí i l Linemaig
id_est compert mongain se i chis Monindán mac Lir asin charput cruth ind fir biëid dia chlaind densa i ngair fer cain i corp criäd-glain
id_est Mongan Con-lé id_est coibli coiblide
Monand macca Lirn lúthlige la Caíntigirn gérthair dia mac i mbith gnó atn-didma Fiachna mac ndó
Moíthfid sognáiss cach síde bid tretel cach dagthíre ad-fí rúna rith ecn a i isin bith cana ecl a Biäid i fethol cech míl itir glasmuir ocus tír bid drauc re mbuidnib i froiss bid cú allaid cech indroiss
Bid dam co mbennaib aircit i mruig i n-agtar carpait bid ecne brecc i llind lán bid rón bid ela findbán
Biäid tre bithu síru
cét mblédne i findrígu; id_est amra infoircnedeg
in futuro corporis silis lerca lecht imchéin dercfid róï roth imréin ríga la fénnidi bid láth gaile fri haicni i ndirth a ig mbroga for á fo-cicher airchent a Íli
Art ara-ngén la flaithi gébth a ir fo mac n-imra i gni sech bid Monindán mac Lir a ath a ir a fithithir
Bíëd bes ngairit a ré
coícait mblédne i mbith ché oircthi ail dracon din muir id_est isi aidid mongain clochan asin tabaill rolaad do isind níth i Senlabuir
id_est dun id_est dun id_est oiged mongain Timgéra dig a lLoch Láu
in tan friss-seill sidán cráu gébtha in drong find fu roth nél dund nassad nád-etarlén
Fossad air sin imrad Bran ní cían co Tír inna mac Ban Emnæ co n-ildath féle ricfe re fuiniud ngréne Bran óad íarom cona-accae in n-insi
Im-raad immecúairt ocus slóg mór oc gignig ocus gáir-echtaig
Do-écitis uili Bran ocus a muintir ocus ní-ant a is fria n-acaldaim
Ad-aigtis treftecha gáire foo
Foídis Bran fer dia muintir isin n-insi
Reris lea chéliu ocus ad-acht ginig foo amal doíni inna hinse olchene
Im-raad in n-inis immecúairt
In tan do-téged a fer muintire sech Bran at-gla i tis a chocéli
Nís n-aicilded-sa immurgu acht dosn-écad namá ocus ad-aiged gin a ich foo
Is ed ainm inna hinse-so Inis Subai
Fan-ácabsat and íarom Ní-bu cían íar sin co-rráncatur Tír inna mac Ban
Co n-accatar braine inna mban isin phurt
As-bert toísech inna mban: "Tair ille isa tír a Brain maic Febail
Is fochen do thíchtu’
Ní lám a ir Bran techt isa tír
Do-cuirethar in ben certli do Braun tara gnúis cach ndíriuch
Fo-ceird Bran a láim forin certli in certle dia dernainn
Boí in sná i the inna certle i lláim inna mná
Con-sreng in curach dochum poirt
lotar íarom i tegd a is máir
Ar-ránic imdai cecha lámamn a e and id_est trí noí n-imdæ
In praind do-breth for cech méis ní r-airchiú díib
Ba blédin don-árfas-sa dóib boith and
Ecmaing bátir ilblédni Nís-tesbi nach mblass
Gabais éolchaire fer ndíib id_est Nechtan mac Ollbrain
Atáigh a chenél fri Bran ara-tíasad leis dochum n-Érenn
As-bert in ben ro-bad aithrech ind faball
Da-lotar cammæ ocus as-bert in ben arná-tuinsed nech díib a tír ocus ara-taidlitis leu in fer fon-ácabsat i n-Inis Subai tar éssi a chéli
Do-llotar íarom conda-rráncatar in dáil i Srúib Brain
Íarmi-foachtatar-side dóib cía do-lluid in muir
As-bert Bran: "Messe Bran mac Febail’
"Ní-beram aithgnu inní sin’ ol a chéli"Atá i ssenchassaib linni chenae Imram Brain’
Do-cuirethar úadaib in fer asin churuch
Amal con-ránic-side fri talmain inna hÉrenn ba ló i thred fo chétóir amal bid i talam no-beth tresna hilchéta blíadnae
Is and cachain Bran in rand-so:
Do mac Collbrain ba mór baíss tárcud a láme fri haíss cen nech do-rratad toinn id_est usci glain for Nechtan for mac Collbrain
Ad-fét íar sin Bran a imthechta ó thossuch coticIsin mo lucht ind airechtais ocus scríbais inna rundnu-so tre ogum ocus celebrais dóib íar sin ocus ní-fessa a imthechta ónd úair sin