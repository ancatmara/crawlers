"Gach éan mar a adhbha"
oirrdhearc so is 's sé leantar; gach ealta mar oiltear; ní chleachtfa achd a cleachtadh
Lachain i laoibh sneachta ag snámh eighridh uaine ní fearr leo lá gréine as teo ná an chlá as cruaidhe
Eoin íochtair na fairrge dá nach foghnann faidfhéar bíd choidhche gan chadódh gach n-oidhche fan aigéan
Éadána eoin mara ar muigh nach múr trágha; eoin moighe ná móna ar doire ní dána
Eoin coilleadh ní cleachtaid cuaird ar muigh ná ar maighshléib; nochan fhaghbhaid dh'anbhuain nach adhraid don aimhréidh
Beathadhaigh an bheatha mar bhíd eoin na n-ealtadh gion gob dh'aonchrúdh oiltear gan claochlúdh do chleachtadh
Cách fa a gcleachtadh bhunaidh bláth dearcan tre dharaigh fir fa cháil a gcionaidh is dáibh sin a samhail
Gach macaomh mar mhúintear;
Maghnus maith do múnadh slat Breagh Brian na n-Gaoidheal mac mar Niall geal Glúndub
Maith do múineadh Maghnus mac Conchobhair Carna; gidh tréan nocha toghdha; gach éan mar a adhbha
Maghnus mar do múineadh cá Gall glas ó ngéabadh?
sé ag dul tar gach ndúnadh Lugh é is ní hé a éanar
Lugh é is Cú na Cearda —gach cleas 'gá chúl chraob-hach—
ainm dó im gach mbuaidh Buadhach i ngach uair bhus aonach
Gach buaidh as bhuaidh aonaigh fhuair 's ní fhuair gan iarraidh; sleagh re sdargha sduadhaigh fear Falgha fear fiadhaigh
Fear feithmhe gach fhásaigh fear catha agus comhluinn badhbh gheal go ngroigh sheangdhuinn fear 'ga bhfuil gach foghluim
Oide múinte Maghnuis maith ar chách a chomaoin; tug druim re gach ndobhuaidh Ó Chuinn gion go gcommaoidh
Do mhúin féin dó dochar do dhruid é i ngach ionadh; níor mhúin ón ló as leanabh dó achd a shúil re shiobhal
Do mhúin trá dá throighidh théid i n-ágh re n-ógaibh ag breith cruidh gach chóigidh fuil do bheith 'n-a bhrógaibh
Do mhúin dá ghlún ghealchorr ghabhas beirn re biodhbhaidh a fhilleadh go harnaidh re himeall i n-iomghuin
Do mhúin múnadh éagcóir dá ucht réidh go riarthair bheith i gcomhdháil chaomhthaigh re corrgháibh i gcliathchaibh
Do mhúin béas dá bhrághaid —béas aice as ord cagaidh—
gan ní uimpe idir achd muince go madain
Níor mhúin at achd iarainn nó at cotún craobhach ón cam gach craobh líneach 'n-a bharr as caomh caolach
Do mhúin bheith ag bogadh fan gcleith nó fan gcloidheamh bas choirrgheal an churadh re toirneamh na dtroigheadh
Do mhúin meadhón oidhche onchú an earla ghlúinigh loighe i ndoire dhiamhair 's gan loighe achd 'n-a lúirigh
Olc d'fhulang ga fhoghluim is eadh dhligheas deighfhear; fear céadmhaoidhte curadh ní héagcaointe a eidhear; tig 'n-a thuile a thoradh do dhuine fa dheireadh
Ní tearc toradh iongnadh aige d'éis a fhorbhaidh do shról dhearg do dhoinnmhil don ór ceard i gcornaibh
D'fheoil do lionn do luachair do thuathaibh fa threabhaibh do dhíon bó do bhroghaibh d'fhíon is an ló leabhair
D'éadach agus dh'eochaibh is dh'éideadh mar fhaghlus dh'arm go n-ór is dh'ionnmhus dhiongbhus Mór do Mhaghnus
Maghnus mhullaigh Tailltean troid ris is réim anáigh; gar don rígh ó ro Bhóinn tír nar ghabh do ghabháil; maith dá bhfuair ní furáil do fhlaith ar n-uair d'fhagháil
Rí gaisgidheach n-Gaoidheal gorm a chloidheamh crosghlan; rí na n-each a each-san do-ní an chreach do chosnamh
Ní héagcosmhail aigneadh dá eoch 's d'fhior a druimne; lán Éire dá n-inmhe; re chéile isad cuibhdhe
Each geal gruagach doinnfhionn dias a-tá ar tí fuadaigh; creach fhear is each n-éididh re n-each ngeal an ghruagaigh
Gruagach go méad míleadh do-éid ar gach n-aoinfhear; each gráineamhail gléigheal re ngáidhfhearaibh Gaoidheal
Manannán an mharcshluaigh Maghnus Muighe Muaidhe fear eich sheinggil shídhe agus eirridh uaine
Níor chumhga neart námhad ní do-san ná di-se;
Dia deisiol na deise ei-sion agus i-se
Is í an Liath Mhór Macha mór n-anbhuain ro fhuluing; tug sei-sean bú a Boirinn is ei-sean Cú Culuinn
Is i-se an t-eac oirrdhearc Each geal Taidhg ghloin ghraifnigh; ó a cholg thei-sean teithtir;
Tadhg ei-sean nó a aithghin
Is i-se an Liath luirgneach lingeas cách i gcathaibh; sei-sion mhac Maoil Mhithigh as phrap re taoibh tachair
Si-se re sluagh n-Gaoidheal Gob na Sgéal sgeamh sholamh; sei-sean Murchadh Mumhan nach tomhthar do thomhadh
Sei-sean Síoda Odhar dar bh'aithnidh gach aonach; si-se leath re Lámhach a each achd nach aondath
An Blár Aodháin i-se agus Aodhán ei-sean; léigthe an magh dhí is do-san dá rabh sí agus sei-sean
Sei-sean Lugh lá an tachair ler thuit fine Fomhra; triall teithidh ní tarbha ris an mbeithir mbodhbhdha fa fhonn Mhuighe Meadhbha ar Dhonn groidhe Garmhna
Conall Cúigidh Chonnacht chosnas Magh n-Aoi n-armghlas; is cathaighe coimhdheas fan machaire Maghnus
Maghnus mhullaigh Cruachan croidhe brodla bághach; doirbh fa mhúr Sainbh srianach sbairn re lúdh 's re lámhach; re ghleic ní ghabh lúireach fa Mhagh mhac meic Mághach
Gach 