Ní maith altuighim m'anáir tríd nar bh'oircheas m'iongabháil; ní altuighim a n-uair mé ó ghartfhoirinn bhruaigh Bhóinne
Feadhmannaigh dhó an uile fhear; mo dhuasa ó mhacaibh Míleadh triath na dtriath dhamh-sa do dháil; is liach gan annsa d'admháil
Fa-ríor níor altuigh sinn-ne le hanuabhar intinne ar chreid damhradh Dúine Breagh dúin-ne agus adhbhar oideadh
Níor altuigheas—olc an sduaim—
m'ísliughadh innte an athuair Fódla linnte na learg sean ná mo cheard innte d'oirneadh arn-ionnarbadh ó iath Ír níor altuigheas rem Airdrígh mo thriall go Labháin tar linn dom anáir thiar ar dtoirling
Ní hionann inn is I-óib; an fortún fuair ón Tríonóid do altaigh ris an té 's triar; do sgé antail na n-ainmhian
Clann oirrdhearc táinte agus tír fríoth le hI-óib ón Airdrígh 's groighe is tréada is cuirn corcra cuirm is séada saoghalta
Níor chuir toice i n-uabhar é I-óib dil—díochra an fínné; níor ghrádhuigh sé an saoghal bocht; do naomhadh é as a umhlocht
Do shmuain Íosa dá éis soin fulung a óglaoich d'fhéachoin; an uile ní badh ní lais do bhí uile 'n-a éagmhais
Do ráidh I-óib "ó thoil Dé Dia thug Dia rug a-ríse"; do-chuala a chloinn láimh do láimh ad-chuala coill a chonáigh
An tuile easláinte air do chuir Airdrí fhear ndomhain; do fhéag ar n-uair a fhulung bréag ní fhuair 'n-a urughull
"Beirim a bhuidhe rem ching"
do ráidh I-óib tre uirrim "ró cráidh do chara ar mo chorp ba mana gráidh mo ghuasocht"
Do bhíodh do dhalta an Dúilimh gur chneasuigh a chréachtchrúinimh ag súr déirce ó bhrugh do bhrugh a shéitche ar cúl na comhladh
Do haltuigheadh re Dia ndil 's ris an óigh mhilis mhuirnigh tabhairt coda déirce dhí nó a shéitche d'oba impe
Níor chaoin I-óib a othra féin go fagháil cobhartha 's do-níodh caoi i gcróluighe a chneadh ar aoi clóghuine an Choimdheadh
Níor chaoin a ghalar goirt gnáth 's níor chaoin a chlann ná a chonách gér chaoi croidhe caoi I-óib ar aoi thoile don Tríonóid
Fríoth aisiog na sláinte iar sin fríoth tír is clann ón Choimdhidh fríoth a shealbh mar thuile ag tocht mar do dhearbh uile a annsocht
Do ráidh mar do ráidh reimhe go búidh umhal ainglidhe:
"an tí rug re ré ar ndeacra is é thug na toirbhearta"
Níor mhóide a bhrón a bharr croidh 's níor mhóide a mheanma a fhagháil a tháinte is a threoid troma a shláinte a sheoid shaoghalta
Ón uair-sin go héag idir mar éaruic 'n-a fhoighidin fuair sé an talamh ar a thal 's gidh é toradh na talmhan
Fós mar éaruic 'n-a fhulung an ghlóir naomhtha neamhchumhung fuair ó thriath an tighe thuas; fa sgiath dá chridhe a choguas
Ní altuighim mar I-óib boichte ná toice a Thríonóid; uch nach déinim a ndearna go dtéighinn rem Thighearna
Mar I-óib do b'fhoirbhthe cuing gá fios nach d'fhéachain m'fhuluing fríoth an saidhbhreas muin ar mhuin is fríoth daidhbhreas 'n-a dheaghuidh
Eadamar is dom fhéagain do gadadh dom ghaoilghéagaibh na Conuill badh díonbhun damh; do díoghladh oruinn m'uabhar
Eadamar is dom fhéasgain mo bhuar mo ghroigh gnímhéasgaidh rugais a Dhé uile uam níor bh'é an duille nar dhiombuan
Eadamar is dom fhéagain do beanadh mo bhruittéagair mo dhán is mo dhúthaigh dhíom; cúthail mo dhál ón dimbríogh
Go n-altuighear a rí ribh bheith gan bhuar bheith gan mhuinntir 's a brígh do bhreith óm meanma 's bheith gan tír gan tighearna
Go n-altuighear a rí ribh; a-tá i gcúirtibh clann Mílidh fál allmhurach druim ar dhruim im chlár gcamdharach g Criomhthainn
Go n-altuighear a rí ribh mé gan fiú an bhaird do bhuidhin i Labháin fa cheo cumhadh; ní beo anáir m'ealadhan
Ionann is altuighthe dhamh cách dom dhíol nó dom dhiúltadh nó bheith ós chách ceann i gceann nó bheith fa chách go coitcheann
Ionann is altuighthe dhamh bheith fa dhiombuaidh san domhan nó bheith fa bhuaidh nó bheith slán nó bheith ar n-uair go heaslán
Ionann is altuighthe dhamh mo bheith rem beo i mbeirt mhoghadh nó beirt ríogh do chur fam chneas badh díon damh ar mo dhímheas
Ionann is altuighthe dhúinn bheith go maidin ar mhaothchlúimh nó bheith i lionnmhuir gan luing nó bheith i n-iomdhaidh iaruinn
Ionann is altuighthe dhúin bheith im luighe ar lár m'fhortúin nó siobhal sneachta ar sliabh lom nach biadh ag ealta a fhulong
Ionann is altuighthe dhúin luighe idir mo lucht míorúin nó luighe idir mo lucht gráidh dom churp croidhe gach chompáin
Ní fáth faoilte ní fáth bróin clann oirrdhearc earradh deargóir nó bheith gan choim idir chách nó bheith gan chloinn gan chonách
Ní fáth faoilte ní fáth bróin cúirt áluinn iomad comhóil nó iomad tarta is teach lom nó neach gan acra d'fhearann
Cré gach colann san chruinne; breith nó oighidh éanduine ní fáth faoilte ní fáth bróin; ní caointe cách i gcéadóir
Dá ndídean do dhoirt a fhuil; níor chaointe do chloinn Ádhaimh rí n-a dheoidh ná rí reimhe le a dheoin acht rí an ríthighe
An rí tá is bhias is do bhaoi is tríd ba dhéanta déarchaoi; ceo gach triath acht triath na ndúl beo mo thriath ar n-a théarnúdh
Mairg nach caoinfeadh an chruinne; a bhás ní bás éanduine do b'é uile an uile fhear; ní duine an té nach tuigfeadh
Mairg nach caoinfeadh iad uile tráigh tír coillte claonbhuidhe éisg na mara is neamh na néall 's an lear uile is an t-ai-éar
Do gonadh an ghrian 's an ré is buidhne an bheatha sheinché lá fuile an tairnge do theacht 's na haingle uile i n-éinfheacht
Ann sin do saobhadh síona do bhéicsead na bleidhmhíola agus an fhairrge re headh is na cairrge dá chaoineadh
Do chaoinsead saor a gceangail na huisge is na hairdreannaigh is eoin lúdhmhara deoidh i ndeoidh is neoil úrghlana an ai-eoir
Níor dhiongna a dhúile féine do chaoineadh a gcoigcéile; do-róine gach ní fa nimh rí na glóire rí an ríchidh
Ní fhuil thuas ar neamh na néall dúil acht ar dhealbh an fíréan; dúil mar soin acht dúil do chum fúinn nochan fhuil i n-Iofrunn
Ó fhlaitheamhnas Dé budh-dhein síos go híochtar an aigéin ní fhuil dúil acht dúil do chum do mhuir ná d'úir ná d'fhochann
Ón bhreac bheag gus an míol mór tighearna na dtrí bpríomhshlógh don duine do dhealbh gach dúil; ar sealbh uile do b'iontnúidh
Uaidh fhuaramar neamh na néall 's an bioth uile is an t-aigéan uaidh fhuaramar an t-anam uaidh fhuaramar uraghall
Rí gach dhúine téid 'n-a theagh; uaidh fhuaramar an t-aingeal ar leathláimh gach duine dhíonn; neamhcháir don duine a dhimbríogh
Uaidh fhuaramar—foirbhthe an tsearc—
a dhealbh féin—gá fearr toirbheart; uaidhinn féin do rala sinn ar saoibhchéill
Gér ghabh sin caomhchorp dar gcionn naomhthacht ar nach fuil foircheann dar sdiúir gus an bhflaith bhfíre ré iúil na sé seinlíne
do thoirling san óigh iodhain coimhling dan cóir creidiomhain
Do b'fhiú an toircheas tharla dhí ar sgaoileadh cáigh ó chéile gur tháthuigh an uile fhear Muire an mháthair 's an mhaighdean
Ógh iodhan dar bh'ainm Muire máthair an Mheic shíordhuidhe do b'é rí na soillse sin do bhí 'n-a broinn-se ó bréithir
Talamh í as airde ná neamh bainríoghan máthair maighdean mionn órdha fhuile hÉabha Muire óghdha fhíréanna
Tríd do fhágbhas Inis Bhreagh m'onóir do dhiúlt maic Míleadh flaith d'Íbh Airt agus Oilill ní maith ní huilc altoighim
Teach na n-ógh is na n-easbal teach daoineach an Dúileamhan easbal as tréan an tighe Peadar fréamh na fírinne
Ní 