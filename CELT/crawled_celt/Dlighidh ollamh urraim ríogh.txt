Dlighidh ollamh urraim ríogh; dlighidh rí cách do choimhdhíon; gidh sluagh do chromadh fa a chuing dual dá ollamh a urruim
Rí go hurramach umhal re hucht fheirge a ollamhan —gealaidh snuadh dubhlachta dháibh—
is tuar umhlachta d'fhagháil
Cúis eatha d'fhás tre thalmhain urraim airdríogh d'ollamhnaibh; an tsíon ón fhoighide as fhearr gloinide síodh is soineann
Tig don bhreith bláth tre dhairghibh is móiriasg i mionaibhnibh na croinn dí ag donnadh a bhfolt rí dá ollamh ag umhlacht
Biaidh ó so a-mach sa Mhumhain ót umhlacht dot ollamhain suan a Mhathghamhain 'gun mhuir tuar daghtharaidh tuar turuidh
Mh'urraim uait fat fhíon chomhóil 's ar fhuilngis uaim d'easonóir a Í Bhriain a bhronnadh greagh d'ollamh im dhiaidh budh dídean
Do las mh'uaill ót fhíon nuadhonn 's ót uaisle d'fhior aonghualann a bhas sheang ghéigmhíolla gheal; fa teann éigcríonna mh'aigneadh
Bríogh uaibhreach an fhíona fhinn tug mar do arduigh mh'inntinn; neart an dá fhíon it ollamh gníomh nar chleacht ar chéadlongadh
Niam ciontach red chéibh ndrolaigh fa a ndubhairt mé a Mháthghamhain dámadh gníomh mh'fhearg-sa—is ní headh—
acht t'fhíon dearg-sa is do dháileamh
Gach easurraim dar fhéad sinn duit a Í Bhriain ó Bhoirinn tug mé acht gan mé dod bhualadh; fa drud é re hanuabhar
Níor choigleas a chiabh na ndrong tu-sa—níor theangmháil chomhthrom; tú rom choigil-se a ghruadh glan a sduadh bhoiginnse Breatan
Buinne luath lasrach mire ná néal gréine goirtighe; loisgnighe m'fhearg—do bh'fhearg mhear—
gur shearg t'fhoisdine mh'aigneadh
Mei-se go crithreach corrach tu-sa áiseach urramach ar dteagmháil a shlat Shligigh lat gá headráin d'fhoighidin
Mar so is dual a dhreach chochlach; file faobhrach freagorthach agus rí maithmheach málla do-ní taithleach teagmhála
Dá mbeitheá mar do bhí sinn is lasair fheirge it inntinn ó ar dteagmháil agus tu-sa ar n-eadráin níor bh'urusa
Ná bíodh aithmhéala a fholt tais ort-sa fan urraim thugais; rug th'uirrim ós aird t'áirimh a bhuinnsheing aird fhorbhfáilidh
Iongnadh dhuit-se dá ndeachadh d'éis do chlú do chéidleathadh ar aithreachas dod ghnúis ghil an chúis aithleathas th'áirimh
Ó adhnadh t'fheirge im aghaidh do b'fhearr mhei-se a Mhathghamhain le a bhfríoth d'urraim ód ghruadh gheal dámadh fuar umainn th'aigneadh
A Í Bhriain bhalbhas tonna budh feirrde th'ádh urruma th'abhra glan dromannach dubh damh go hurramach umhal
Urraim cháich ceilt dá ndeacraibh agad a mheic Muircheartaigh an bhreath chumainn as cubhaidh is t'urraim dot ollumhain
Urraim ót fhilidh d'fhagháil do budh ei-séin t'easonáir; t'anóir a bhile Bhanbha t'fhile d'fhagháil th'urrama
A-déar riot a rí Bhanba; "do-fheadar iocht Mathghamhna; ní fhúigfeadh mé a ghualainn ngil dá mbualainn é mun aim-sin"
Usaide dá fholt drongach bheith dá ollamh urramach d'uirrim ní iarrthair acht sin ar choinnill iarthair Uisnigh
Sgéal beag agam dá fholt fhionn ar uabhar ollamh n-Éireann dias dar ghiall gaisgeadh 's gal ar Bhrian Mhaisdean 's ar Mhurchadh
Lá do riacht Murchadh meadhrach go Ceann Coradh gceithearnach an bile úr geaslach geal ag súr easlach is innbhear
Bean oirfidigh Mheic Liag loinn tarla dhó ar ndul san urlainn; laogh ar shlabhradh ghlas 'n-a ghlaic ar hadhnadh as do b' orrdhraic
Tug grádh ar láthair don laogh guidhis an inghean fholtchaomh Murchadh fa mhac na heilte slat na n-urchar n-innilte
"Fa chomhair Bhriain muna bheath fada go bhfuighthea eiteach uaim a chraobh bhíthe bhanda fan laogh síthe saorchlannda"
"Gér bh'fhearr uait linn" ar an bhean "soidhfidh dhamh-sa fa dheireadh a chaomhchraobh do chlannaibh Luirc an baothlaogh allaidh orrdhuirc
"An séad ríogh do ró go Brian"
do ráidh an inghean fhoiltfhiar "ciodh nach biadh gidh bronnadh teann ó Bhrian ag ollamh Éireann?
"Don oirfideach ón ollamh dáilfidhear an deaghbhronnadh; an laogh bu liom-sa fa dheoidh a chraobh fhionn-sa dot aimhdheoin"
Re briathraibh millse na mná mac ríogh Éireann do iompá; tug an laogh don inghin óig —taom as ar imdhigh urchóid
Gabhais éad dá fhaicsin sin oirfideach Meic Liag Luimnigh dar gheall Inis fhádbháin Fháil d'fhágbháil gér bh'iris éagcáir
"Ní bhiú-sa i n-Éirinn idir" ar Mac Liag "d'éis mh'oirfidigh"
"ní bhiú" ar Brian na ngéirreann nglan "i bhfiadh Éireann gan mh'ollamh"
"Tríom-sa ní thiocfa" ar Murchadh "Mac Liag dá lean sobharthan" aran tslat fhial ágnáir fhionn "ná Brian d'fhágbháil na hÉireann"
"Ós mei-se as éasgaidh n-asdair leig liom mo lucht tuarasdail" ara mhac re Brian mac Banbha slat fa rian gach ríoghdhamhna
"Dá léiginn-se leat tar muir lucht do mhórbhronnta a Mhurchaidh"
do ráidh Brian nar óbair fheall "ba dá dtrian d'ógaibh Éireann"
Ag mnaoi an oirfidigh ann soin tarla tuarasdal Mhurchaidh; do ráidh sí nach biadh a-bhus is triall don tí dá dtárras
Inntinn re haitheasg na mná don oirfideach do iompá dar fosdadh Brian na mbrat nglan gan triall is a mhac Murchadh
Le hardollamh Innse Fáil geallais Brian Éire d'fhágbháil; na táinte bó an bronnadh each mó dá ollamh an t-eineach
Muirn Meic Liag 'n-a lasair thruim 'n-a tuinn ionnarbthaigh ionuinn rinn ar macnais-ne go mear ón linn atmhair-se im aigneadh
Clann Táil do thileadh Banbha saoilim le séan Mhathghamhna Banbha fa bhreith a chinidh ar gcleith fhaghla is aindlighidh
Dlighidh 