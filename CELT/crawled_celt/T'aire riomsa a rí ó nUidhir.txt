T'aire riomsa a rí ó n-Uidhir égnach cáigh ní cuirthi a suim an uair nach éisde ret fhilidh a éisge shluaigh chinidh Chuinn
Iomdha agam a fhir chumtha cás égnaigh dá n-éisde rinn; dá mbeinn dod ghnúis dreachnáir diomdhach is cúis neamhcháir t'innlach inn
Fuarus a rí fhréimhe hUidhir fearann Corráin na ccíoch ngorm ód ghnúis tonnghlain ar lí lasrach gan ní ar tolmhain d'aslach orm
Gidh eadh atáid ar tí ar mbuana buidhne iomdha a ua na ríogh ag cur um cheann d'aonghuth uile baoghlach leam gach duine dhíobh
Ní bhíom lá idir laochraidh Corráin gan crois chugam ón chaoir shluaigh dá bhfuilnge rí Gabhra a ghabháil ní tarbha ní d'fhagháil uaidh
Do ghlór éinfhir as é adeirid mar dhíoghuil orm olc do-níd cnuic ané ba fearonn faolchon nach treabhonn mé ar aonchor iad
Dá ccreideadh sliocht Aodha an einigh m'fhearonn uaid a abhra mall dá mbeinn gan tairmeasc ar talmhain dob aimhleasg leinn anmhain ann
Cladh tórann la tíribh foghladh fód comhraic na cceithre rian ród ríogh a ccinnionn gach congháir imioll nár dhíol roghráidh riamh
Dá tharbha fós ní fríth linne leth ar chaillios re cion luircc ní bhí ráithe gan raon ccreachlorg snáithe caol re leathbhord Luirg
Bíodh nach baoghlach bheith 'na bhfochair fine Conuill is clann Néill aicme Chorráin is daor dhamhsa 's commbáidh bhur maor bhfallsa féin
Fearonn oile a n-égmhais Chorráin ó's chuige atá ar tharruing mé ní mór dhamhsa is Aodh 'na fhochair asna caol gan fhothain é
Muna bhfaghthar fearonn oile d'áit innill ót érla nocht dá ttí síon fhaobhrach an earraigh baoghlach díol an eallaigh ort
Tusa chuirfios crodh 'na n-ionadh a ua Mhagnuis nár mhaoith guin; munab olc leibhse a n-ég aguinn créd fá mbeinnsi ag cagaill chruidh?
Uaid fuarus a bhfuil um urláimh ort iarrfad a n-iarrfa sinn léig do chioth an cradh nó caomhnaidh ní díoth dhamh gan aonbhoin inn 