COMPERT MONGAN decming a chobair di.
neoch bad chumacht.
Asbertsa dagní didiu ar atá do chéle i ngúais már.
Tucad fer húathmar ara chend nad forsabatár & atbéla leis.
Dia ndernam mád tú caratrad berae mac de.
Bid amre in mac bid Fíacnai dano.
Regasa dun chath firfidir i mbárach im theirt aranícubsa & fessa in mílid ar bélaib fer n-Alban.
asbert frit chéliusiu ar n-imtechta & as tussu rom foídi día chobair.
Dogníth samlaid.
In tan reras in cath díarailiu co n-accatar ní in tslúaig in fer sainigthe ar beolo catho Áedain & Fiachna.
Dolluid dochum Fiachna in tainredach & asbert fris accaldaim a mná a llá ríam & donindgell dia chobair isind uair sin.
iarom resin cath dochum alaili & fich in mílid & memuid in cath ria n-Áedán & Fiachna & dointaí Fíachna día chrích & bá torrach in ben .i. ben & birt mac .i. Mongan mac Fíachna & atlugestar a céli a ndogéni friss & addámirsi a imthechta Conid mac do Manannán mac Lir intí Mongán césu Mongan mac Fiachnai dogarar dé. arforacaib rand lía máthair a llude uadi matin a n-asbert Tíag dum daim dufail in matin bánglain iss é Monindan mac Lir ainm ind fir dutárlid. 