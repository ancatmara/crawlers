Forud na Fíann fás in-nocht:
The passing of the Fíana& at-bert Caílte Forud na Fíann fás in-nocht gus 'ticed Finn fáebarnocht; do bás na flatha gan brón is fás Alma úasalmór
Ní marat in muinter maith; ní marann Finn in fír-flaith; ní fuil in cuire gan chleith ná ruire 'mon ríg-féinnid
Is marb uile Fíanna Finn gé do-chúatar glinn do glinn; olc a-tú i n-díaid na ríg rán tar éis Díarmata is Conán D' éis Guill meic Morna don maig ocus Ailella cétaig íar n-díth Éogain in gaí glais ocus Conall don chét-frais
A-deirimse rib reime; is fír ina ráideim-ne: is mór ar n-esbada ann gan Dub díbraicthech Drumann arn-díth na cuire is na cét is trúag nách ann fúarus éc íarna n-dul a h-or i n-or gérbo forlán in Forud 