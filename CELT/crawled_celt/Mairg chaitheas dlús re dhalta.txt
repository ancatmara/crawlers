Mairg chaitheas dlús re dhalta más fhíor d'éis a dheaghsgagtha; bheith dar ndaltai-ne ag dréim rinn céim fa lagfaidhe ar luaighill
Ceard Ghofradha as ghlan cridhe ag cumhdach ar gceirdei-ne; maith bláth a oideachta air do b'fháth coigealta ar chiontaibh
Ní rinn bheireas a buidhe gloine ghréasa ar ndaltai-ne; mallacht gach dhalta uadh air snuadh a nglanta ar a ghréasaibh
Adhnadh orm do b'fheidhm deacrach dom charaid dom choimhleabthach; doidhéinmhe cion—budh cion dúin—
dom fhior choimhéirme is chaomhrúin
Má tá díoghrais an dalta ar tí cor re a chomhalta 'n-a fhior chonganta is cáir damh náir do bhronndalta ar mbráthar
Bheith d'Ua Dhálaigh ag dréim ruinn d'éis a oileamhna aguinn mar shaoilim a theacht tiocfa; maoidhim neart is neimhchionta
Ionann dúinn gliocas is gaois ionann leabhair do léaghmaois 'gun mhóroide do mhún sinn; córaide cúl rér gcointinn
Cia an compánach nó an cara as iontaoibh d'éis Ghofradha?
do léig 'n-ar n-ucht a aithne; do thréig lucht a leasaighthe
Má do gheall gabháil rem throid —deacair cointinn re caroid—
dá ghealladh is docar dul tar focal teangadh thuathadh
Sgéal beag leam a los Ghofraidh dá leantar dá labharthaibh; is ar an d Tánaigh táir sain cáir d'Ua Dhálaigh a dhéachain
Tionólais Meadhbh—meabhair leam—
ceithre hollchóigidh Éireann i ndeoidh na tána ó dtighibh; sgeoil a hádha uaislighidh n-Ultaibh go n-iomad fear nocha gcuala ón cheas naoidhean re hucht bhféinneadh mear Meadhbha fear acht éinfhear infheadhma
Fir Éireann ó Mheidhbh a-mach Cú Chuluinn a hucht Ultach buaidh a gcéimeann ag an g Coin is sluaigh Éireann 'n-a fhochair
Cú Chuluinn an chrotha bhuig níor fhágaibh áth an chomhraig gan éacht gach aonlá uadh air do shluagh na caomhmná a Cruachain
Ní fhuair fa dheoidh—deimhin leam—
Meadhbh ar ngríosadh fhear n-Éireann neach sa bheirn ar bhéal an fhir —sgéal ag Meidhbh ar a muinntir
Cuiris fios uaithe ar Fhear Diadh Meadhbh Chruachan na gcreach n-imchian tugadh gin go ndearna ar dhligh go pubal Meadhbha an mílidh
Gealltar lé a lán do shochar d'Fhear Diadh ar a dheonochadh dul san áth ar Choin g Culuinn; ag soin fáth ar n-uraghuill
Geallais Fhionnabhair fhuair bloidh d'Fhior Diadh ar dhruim gach sochair; do ba searbh leis ar labhair Meadhbh go feis le Fionnabhair
Dá ngealladh Éirinn d'Fhior Diadh ní mheasaim ná budh míchiall ar chosg bhfeadhma chliathcha an Chon briathra Meadhbha dá mhealladh
Inntleacht Meadhbha Mhuighe an Sgáil meallais mac díomsach Damháin do léim a chomhalta Con; céim as rodhocra rugadh
Fear Diadh agus Cú Chuluinn lucht aonfheadhma is aonfhuluing lucht aonlúidh i ngurt ghaisgidh lucht aonrúin is aonaisdir
Ionnsaighis áth an chomhraig Fear Diadh go ndlús iomfhormaid; sé 'n-a chlú mheabhla mairidh Cú na hEamhna d'ionnsaighidh
Caithid ainn-séin rer-oile rinn a n-áigh 's a n-iorghoile diamhair a gcéimeann 's a gcleas; d'fhianaibh Éireann do b'áineas
Cú Chuluinn do chardaois mná do choigil-sean an chéadlá;
Fear Diadh ní choigleadh an g Coin; ciall 'n-a gcoigleadh níor chosmhoil
An ga bulga nó gur bhuing i bh Fear Diadh ó Choin Chuluinn troid bheo fa comhthroime cor gleo na conchloinne curadh
An ga bulga ag Coin Chuluinn iomarcaidh narbh ionfhuluing;
Fear Diadh níor chlisde ar an gcleas cisde ris nar chiall coimmeas
Rug Dia breith i na bhreith chóir; tuitis mac díomsach Damhóin mar fhuair sé an géargha dá ghoin is téarna an té le dtorchair
Mar do chuaidh d'Fhior Diadh a dhruim re comhaltas Chon Culuinn guais liom a dhul d'Ua Dhálaigh cur i gcionn a chompánaigh
Mairg 