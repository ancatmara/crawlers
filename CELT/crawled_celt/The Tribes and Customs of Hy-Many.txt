Do berthar an baile seo, ina n-dearnadh an miorbuile si do, Achadh Fionnurach a ainm conuigi sin, agus Craobh Ghreallain a ainm o sin a leith, o'n craoibh sheilbhe thucc Duach agus Padraicc do Ghreallan ann, agus ro orduic cios do'n maicchleireach, seacht m-bruit o gach bainrioghain; agus ar n-orducchadh na cana, do iarr coruidheacht Phadraicc fris in chios chanadh sin do; agus tuccadh iar sin.’
Agus as a h-aithle sin do luidh Greallan a d-trian uachtarach an chuiccidh sin, go raibhi acc siubhal an tire, agus nir oiris a mheanma for inadh dar imgidh no go rainic Macch Seincheineoil, baile a raibhi Cian d'Fearaibh Bolg, ri an tire, agus airiseas i g-ceand an erlaimh for an ionadh sin, Cill Cluaine a ainm.’
As Isin aimsir in ar iomraidhedar aicme Colla da Chríoch teacht a h-Oirgiallaibh, agus ar eadh a dubhradar:
Is lionmhar ar laochraidh, agus as ádhbhal ar n-oireacht, agus a ta ár n-aicme ar n-iomdugadh, agus ní bh-fhuiccheam ionad a n-aon chuicceadh uile gan fás easccairdis ettruinn, oir ni maith fhuilngid na h-uaisle a g-cúmhgach; agus a dubradar, 'Feucham cia an chuicceadh ina teirce daoine do'n Bhanba, agus ina lia d'Fhearaibh Bolcc, agus cumhgaidhiom orra é.
Ata cuigeadh Chonnacht acc na h-Aithigh Tuathaibh, acht cios uathoibh diar m-brathair-ne, agus ionsaighiom é' agus as iad ro chan an comhrádh so, Máine Mor, o sloinntior na sluaicch, agus Eochaidh Fear da ghiall, a athair, ag a rabhadar geill Uladh agus Oirghiall a n-aoinfheacht.’
Do ghluaisiodar na glan-shluaigh sin go h-obann, arrachta, 'na g-catha coirighthe, co na d-taintib agus tredaib, o Chlochar mac Daimhin go Druim Clasach, ris a n-abarthar Tir Maine, itir Loch Ri agus Suca.
Ro airgeadar an tír, agus ro chuirsiod teachta uatha go Cian, tigerna an tire, go Mag Seinchineoil, agus ro innisiodar aicme Cholla dá Chrioch do bheith acc cuinge cíosa agus criche fair; agus ro h-eaglaigheadh Cian ris na h-iomráitibh sin.
Ro thinoil a throm shluaicch, agus ro b'é a lion, deic cet ar fichit, ac a raibi scciath, agus cloideamh, agus cathbarr, amhail atbert an rann:’
Aoin-fhear as gach lios amach, as eadh do ticceadh le Cian a Macch Seinchineoil, ní breucc, deich cét ar trichad cet scciath.
Agus ro b'e fad agus leathad an mhuighe, ó Dhun na Riocch go h-Abhainn Bairrchinn, agus o Ath n-Fasdoicc go h-Ath n-Dearg Duin, re n-abarthar Ath an Chorrdhoire; agus nir fhan Cian do'n ruathar sin, no go rainic go h-iomurlar Thire Maine, agus no thinóilsiod an fheadhan dob' uaisle díobh dá n-ionnsaiccheadh ann sin; agus so thabhacht do Greallan sin, sliocht Colla da Chrioch do bheith is in guasacht sin, agus no ghluais go tinniosnach dia d-teasarccain, agus as ann ro oiriseadar an dá fheadhain, agus ro choiscc a g-ceannfhairrcce, agus ro shnaidhm sith etorra, agus ro ordaicch tri n-aonmhuir o na h-uaislibh a laimh Cein fria chomhal sin.
Agus Amhalgaidh, mac Maine Moir, as é fa h-uaisle do na h-eitiribh sin, agus tuccadh a laimh rachtaire Chein é.
Agus gradhaigios bean an rachtaire e, agus ar na aithne sin do'n rachtaire líonas lonus agus mioscais na bráicche é, treas an mnaoi, agus téid mar a raibhi Cian, agus cuireas faoi milleadh na m-bracchadh gan fhuireach a n-aon oidhche.
Agus do bhí ionad coinne ar na mhárach acc Cian co n-a shochraide ar Macch Seimhni, n-imiol Muighe Seinchineoil, re h-Echaidh agus re Maine, agus re beccan do mhaithibh a muintire; agus ro chumadar go raibhi fleadh acc Cian ina comhair, agus ni h-eadh ro baoi acht feall; agus tarfas do Greallan an comhairle sin, oir as é fein do budh cor etorra, agus as é ionadh a raibhi Eochaidh agus Maine a m-bun a m-Bearrnaicch na n-Arm a n-ucht Maenmuighe, re n-abarthar an Seisidh Beacc.’
O 't-chonairc Greallan o dhorus a reclera na h-armo con mor shochraide sin, sinidh an da dhóid do chum an Duileamhain, iar n-a imdhearccadh ar eagla a slánaiccheachta do mhilleadh, agus fuair a itghe ó Dia, gur boccadh an magh mor sin fo chosaib Chéin co n-a mhuintir, go n-dearnadh cuthaidhe agus criathrach de, gur sluicceadh Cian co n-a mhuinntir tres na feartaibh sin: conadh Mag Liac ainm an mhuighe sin ó dhoilgios na laochraidhe d'a n-dioghbail do'n naomh-chléireach.
Tainic Maine co n-a mhuinntirr a bail a raibh Greallán, agus ro chromadar na cinn do, agus ro inis doibh mar do fhealladh orra, agus mar do shaer Dia agus é féin iad ar lucht an fhill.
At-bert Greallan friu; ‘tabhruídh-si an tír si, agus fuathaídh an feall, agus biaidh mo bheannacht-sa accaibh, agus coimhéadaigh bár m-braithrios, agus orduiccídh mo cháein agus mo dhligh féin dam-sa ó niodh go brath.’
‘Beir-si féin,’ bar Maine, ‘an bhreath bhus áil dhuit.’
‘Berad,’ bar eisiomh, agus at-bert Greallan an athchumair si sios.’
Mor mo chain ar cloinn Maine, sgreaball gacha h-aon bhaile, a ratha bhíos go ro-ghlan, réidh; ní cíos gan adhbhar éiséin.
Céd ghin gacha cloinne dhamh, dhá m-baisder liom do bunadh, a cíos chugam as cíos cruaidh, gach céd arc is gac céd uan.
Liom, go madh liaiti a n-eallach, ó chloinn Maine an céd shearrach, tionnlaicid a cíos dom' cill, i n-éccmais criche is fearuinn.
Dál n-Druithne ní dhlicchim de, cíos no freaccradha oile, do cluintear go teand a n-dál; ni leam Muintir Maeilfhinnáin.
Na Maineach ó sin amach, liom a g-cáin is a g-cabhach, Dínaid mo cheall da coimhde, liom a g-ceann sa g-coimheircce.
A m-buadh 's a n-geasa sin, me do ordaigh gan ainimh.
An feadh ra bhuid do mo reir, buaidh gach catha is a cathréim.
Dénuid na gradha garcca, comairle mo chomharba, I measg Gaoidheal tuaith is teas, is riar h-aoinfhir gan aimhleas.
Taithaidh mo chill crédmhigh, do ainic gach n-ainéccidh na h-eurat a cain dam-sa, do ghébhut mar gheallam-sa.
Mo bheannacht ar an sliocht seang, ar chloinn Maine na bh-fithcheall, ní bladhfidear for an chloinn, acht go roisiot mo bhachall.
Meircce catha na cloinne mo bhacall go fír-thoicche, nocho n-eatfaid catha a g-clodh, beud a ratha go ró-mhór.
Tuarasgbhail Ua Maine Genealach h-Ua Maine and so Maine Mor, mac Eachach Fir da Giall, mic Domhnaill, mic Imchada, mic Colla da Crích, aen mhac lais, Bresal.
Cuig meic la Bresal, Fiachra Find, ocus Dallan, ocus Conall, ocus Creamthand, ocus Maine Mall, a quo h-Ui Maine Brengair.
Tri meic Dallain, mic Bresail, Duach, ocus Lugaidh, ocus Loman.
Cuig meic Lugaidh, dá Eogan, ocus Cremthand Cael, ocus Fearadach, ocus Findall Fathach, ut poeta:
Eogan, Eogan, Crimthand Cael, fa saer an cinel brathar, cuig meic Lugaid, niss timair Fearadach, Finnall Fathach.
Tri meic Fearagaidh, Cairpri Crom, ocus Cairpri Mac Feithine, ocus Nadsluaig, a quo h-Ua Finain.
Cairpri, mac Feithine, ceithri meic lais, Brenaind Dall, ocus Aed Abla, ocus Aed Guairi, ocus Loithin.
Ocht meic Brenaind Daill, Colman, ocus Coman, ocus Maelbracha, no Cronan, ocus Garban, ocus Toman, ocus Amlaib al.
Amalgaidh, ocus Maine, ocus Fland.
Clann Chomain Conall, mac Cormaic, mic Ceithernaig, mic Fogartaig, mic Fearadaig, mic Eachtgaile, mic Sechnasaigh, mic Congail, mic Eogain, mic Comain, mic Brenaind Daill, mic Cairpri Feichine, mic Fearadaig, mic Luigdheach, mic Dallain, mic Bresail, mic Máine Móir.
Clann Cremthaind Murchatan, mac Sochlachain, mic Diarmata, mic Fergusa, mic Murchada, mic Duib-da-Thuath, mic Daimine, mic Daimdairi, mic Ailella, mic Coirbine, mic Aeda, mic Crimthaind Chaeil, mic Lugdach, mic Dallain, mic Bresail, mic Maine Moir.
Nunc h-Ua Nadsluaig h-Ua Finain Ailell, mac Finain, mic Ceallaig, mic Nadsluaig, mic Fearadaig, mic Luigdeach, mic Dallain, mic Bresail, mic Maine Moir.
Cland Cairpri Cruim Cairpri Crom en mac lais, Cormac.
Da mac la Cormac, Eogan Finn, ocus Eogan Buac.
Eogan Finn, dia ta tuaiscert O Maine, ocus Eogan Buacc, a quo deiscert O Maine.
Ceathrar mac la h-Eogan Finn, Dicholla, ocus Fithchellach, ocus Maelanfaid, ocus Scannlan, ocus Scannall.
Maelanfaid eisidi, a quo h-Ua Duibgind.
Clann Cernaig Inso Connagan mac Cernaig, mic Ailella, mic Cernaig, mic Coscraig, mic Fidchellaig, mic Dicolla, mic Eogain Find.
Cosgrach, mac Cernaig, mic Ailella, ceithri meic deg lais; dibaid iad-sidhein acht cethrar, Flaithem, ocus Cernach, ocus Daithgeal, ocus Duibinnracht.
Dubcailli, mac Lachtnain, mic Indrachtaig, mic Fhlaithim, mic Cosgraigh, mic Cernaig.
Loingseach, mac mic Cormaic, mic Ciardeirg, mic Fidgaili, mic Flaithim, mic Cosgraig.
Is iad so for-sloinnti Sil Cernaig, h-Ua Finain, h-Ua Laidhin, h-Ua Lachtnan, h-Ua Conbuidi, h-Ua Ullscaid, h-Ua Cheinnedid, h-Ua Dorchaidi, h-Ua Sidachain, h-Ua Furadain, h-Ua Cuilein, h-Ua Crabadain.
Clann Aedagain Maelisa Ruadh, mac Saerbrethaig, mic Flaind, mic Gilli Shuasanaig, mic Saerbrethaig, mic Muirchertaig, mic Floind, mic Aedagain, mic Goistin, mic Flaithim, mic Flaithgili, mic Cosgraig, mic Fidchellaig.
Indrachtach, mac Dluthaig, mic Oilella, mic Innrechtaig, mic Dluthaig, mic Fhithchellaig, mic Dicholla, mic Eogain Find, mic Cormaic, mic Cairpri Cruim.
Duibginn, mac Feargaili, mic Ailella, mic Conaill, mic Ailella, mic Innrachtaig.
Ceallach, mac Findachta, mic Ailella, mic Innrachtaig.
Clann Flaitheamail, Mic Dluthaig Maelbrigdi, mac Indrachtaig, mic Flaithnia, mic Flaitheamail, mic Dluthaig.
h-Ua Domnaill Domnall, mac Dunchada, mic Muirchertaig, mic Flaithnia, mic Dluthaig, mic Fidcheallaig, mic Dicholla.
Clann Bresail, a quo h-Ui Domnallan Domnallan, mac Maelbrigdi, mic Grenain, mic Loingsich, mic Domnallain, mic Bresail, mic Dluthaig, mic Fithchellaig, mic Dicholla, mic Eogain Find.
Clann Fiachra Finn ann so Ceithri meic Fiachra Find, Amlaib, Cairpri, Eochaidh, Seisgnia.
Clann Amlaib Nechtain, mac Maeilcheir, mic Aengusa, mic Tuathail, mic Miclaeich, mic Conalaig, mic Amalgaid, mic Deinmnedaig, mic Dima, mic Laidgind, mic Maeluidir, mic Aeda, mic Finntain, mic Amlaib, mic Fiachrach Find, mic Bresail, mic Maine Moir.
Genealac h-Ui Maeilalaid.
Amlaib, mac Gilli Crisd, mic Domnaill, mic Ceindeidid, mic Domnaill, mic Maelfhalaid, a quo h-Ua Maeilfalaid, mic Concichi, mic Maeltuili, mic Meiclaich, mic Condalaig.
Catt, mac Seisgnia, mic Fiachrach Find, an uair do marb se Ailell, mac Fiachrach Find, do chuaid se co h-Aedan Bruindi Luim, mic Fergusa, mic Eogain, mic Neill Noígiallaig; ocus, is uime a dearthai Aedan Bruindi Luim, a bruinni lom o fhaebraib colg, ocus arm, ocus tuc Cat Eadan, ingen Aedain, ocus rug sí mac do, Ruadan mac Cait, o fuiled muinnter Ruadhan, ocus ro ansad a comfhagas a shean-athar, Aedan, mac Fergusa, ocus a Cuil Aneirig do ansad.
Nunc Sil Maelanfaid.
Do Genealach h-Ui Loman.
Ruaidri, mac Coindligain, mic Draignein, mic Echach, mic Connmaig, mic Forbasaig, mic Coidbeanaig, mic Rechtagain, mic Odrain, mic Maeilenaid, mic Eachach, mic Ainmirech, mic Aengusa Lomain, mic Dallain, mic Bresail, mic Maine Moir, a quo h-Ua Maine.
Cuig meic Aengusa Lomain, mic Dallain, da Eochaid, ocus Ainmiri, ocus Carrthach, ocus Fathach, ut poeta:
Eochaid, Eochaid, Ainmire, Carrthach, caime craebdosa, drong brathar do airmisa, Fathach Finn, mac Aengusa.
Cinel Critain andso Flandagan, mac Meiscill, mic Bruagair, mic Findachta, mic Conclochair, mic Faelchon, mic Critain, mic Ainmirech, mic Aengusa Lomain.
Cinel Fathaidh inso Cormac, mac Maenaig, mic Ailibair, mic Colaim, mic Rechtamail, mic Colmain, mic Flaind, mic Aengusa, mic Uradrain, mic Fathaid, mic Aengusa Lomain.
Genealach h-Ui Lomain Findabrach ann so Fland, mac Cinaetha, mic Donngaili, mic Eachach, mic Airmedaig, mic Congalaig, mic Inndelbaid, mic Daithnennaig, mic Crundain, mic Fergna, mic Aedha Senaig, mic Eachach, mic Ainmirech, mic Aengusa Lomain.
Genealac h-Ua Cormaic Maenmuigi.
Niall, mac Cearbaill mic Mailcoba, mic Rudgusa, mic Follachtaig, mic Concaissil, mic Fhachtna, mic Lachtnain, mic Fhindtain Uallaig, mic Seith, mic Cormaic, mic Crimthainn, mic Bresail, mic Maine Moir.
Genealach h-Ua n-Duach Duach, mac Dallain, mic Bresail, mic Maine Moir.
Genealach Chinel Aeda Cubaga mac Ceallaig, mic Dungaili, mic Congail, mic Congusa, mic Ronain, mic Maeluma, mic Crimthainn, mic Bresail, &rl.
Genealach Sil n-Anmchada Anmchad, mac Eogain Buacc, mic Cormaic, mic Cairpri Chruim, tri meic lais, Dondgalach, ocus Fiangalach, ocus Forbasach.
Maelduin, mac Donngalaig, da mac lais, Cobthach, ocus Indrachtach.
Gadra, mac Dunagaig, mic Loingsig, mic Dunagaid, mic Cobthaig, mic Mailiduin, mic Donngalaig, mic Anmchada.
Maelcothaig, mac Donngaili, mic Anmchada.
Da mac Dunagaig, mic Cobthaig, Loingsech, ocus Draignen, a quo h-Ua Draignen, Ceandfaelad, mac Find, mic Tresaig, mic Draignen, mic Dunadaig.
Coig meic Loingsig, Gadra, ocus Gledra, ocus Cinaeth, ocus Currain, a quo h-Ua Churrain, ocus Flandchad, a quo h-Ua Flandchada.
Echtigern, mac Gadra, mic Loingsig.
h-Ua Chinaeith, o Chinaeth, mac Loingsig.
h-Ua Gledra, o Gledra, mac Loingsich.
Dongalach, mac Anmchaid, a quo Muinnter Chobthaig, ocus h-Ui Donngalaig.
Fiangalach, mac Anmchaid, a quo Muinnter Chonnagain, ocus meic Cadhusaig, ocus h-Ui Ainchine, mic Ceallaig, ocus h-Ua Bimnein mic Muireadaig, ocus h-Ua Tholairg mic Neill, ocus h-Ua Aithusa mic Neill, ocus h-Ua Braenain, ocus Muinnter Chicharan, ocus Muinntir Rodaigi, ocus Muinnter Congalaig, ocus h-Ua Daigin.
Uallachan, mac Flaind, mic Flandchada, mic Innrachtaig, mic Mailiduin, mic Donngaili, mic Anmchaid, mic Eogain Buac.
Is o'n Uallachan sin Meg Uallachain, sein-riga na n-Anmchadach.
Lorcan, mac Muroin, mic Floind, mic Indrachtaig, a quo h-Ua Dublaich.
Forbusach, mac Anmchada, a quo Muinnter Lorcain, ocus Mic Ceillaig, ocus h-Ua Findachtaig, ocus h-Ua Coscraid, ocus h-Ua Maenaig, ocus h-Ua Connachtain, ocus h-Ua Chanain, ocus h-Ua Maelduib.
Muindter Chobthaig and so, a quo h-Ua Gadra, Muinnter Madadain, Ocus Muinnter Chinaith, ocus Muinnter Tresaig, ocus Muinnter Laegairi mhic Dunadaig, ocus h-Ua Flannchada, ocus h-Ua Gledraig, ocus h-Ua Currain, ocus h-Ua Aedha, ocus h-Ua Cairten, ocus h-Ua Chuagain.
Cland Indrachtaig, mic Mailiduin, Muinnter Ruairc, ocus Mic Brain, ocus Mic Muroin, &ca.
ocus Muinnter Mailchada, a quo Muinnter Dublaind, ocus h-Ua Flannchada, &ca.
ocus Muinnter Mailcroin, Mic Dungail, ocus Muinnter Arrachtan, ocus Muinnter Duibgilla, ocus Muinnter Conrai.
Do Genealach h-Ui Ceallaig and so Domnall Mor, mac Taidg Thaillten, mic Concobair in Catha, mic Diarmada, mic Taidhg, mic Murchaid, mic Concobair, mic Taidg Catha Briain, mic Murcaidh, mic Aedha, mic Ceallaig, mic Findachta, mic Ailella, mic Innrechtaig, mic Dluthaig, mic Fhidchellaig, mic Dicholla, mic Eogain Finn, mic Cormaic, mic Cairpri Cruim, mic Fearadaig, mic Lugaid, mic Dallain, mic Bresail, mic Maine Moir.
Aed mac Diarmada, mic Taidg Chata Briain.
Tadg Dub, mac Aeda, mic Diarmada.
Clann Domnaill, mic Taidg Taillten and so Sé meic Domnaill Moir, mic Taidg Taillten, Concobar, ocus Tadg Find Muigi Ruscach, ocus Eogan, ocus Tomas Espuc, ocus Lochlaind, ocus Diarmaid.
Ingen Domnaill Moir h-I Bhriain, mathair an t-seisir sin, ocus derbshiur di mathair Fheidlimid, mic Cathail Croibdheirg, ocus derbsiur eli doib mathair Ricaird, mic Uilliam Find, o fhuil Clann Ricaird.
Clann Concobair, mic Domnaill Moir, Domnall.
Cuig meic la Domnall, Gilliberd, ri O Maini, ocus Dauith, ocus Tadg Mor Catha Atha na Righ, ocus Concobar, ri O Maine, ocus Aed; ocus nir b'inann mathair leo, acht le dis, Tadg, ocus Conchobar;
Abis, ingen h-Ui Fhlaind, a mathair.
Clann Gilliberd in so, Diarmaid, mac Gilliberd, ri O Maine, ocus Tomas Espuc, ocus Domnall Tuathach, ocus Murchadh, ocus Cormac, ocus Brian, ocus Dáuíth, a sinnsear.
Clann Diarmada, mic Gilliberd, Concobar Cerrbach, ocus Sean; én mathair leo, ocus Maine, ocus Tadhg;
Mor, ingen Aeda h-I Concobair, mathair an Taidg sin.
Concobar, mac Concobair, Cerrbaig.
Tadg, mac Diarmada, mic Gilliberd, tri meic leis, Uilliam, ocus Donchad, ocus Seaan.
Clann Tomais Espuic, mac Gilliberd, Maeleachlainn, ocus Muircertach, ocus Tomas, ocus Diarmaid, ocus Murchad, ocus Tomaltach.
Clann Domnaill Tuathaig, mic Gilliberd, Uilliam, ocus Ruaidhri, ocus Cairpri, ocus Brian, ocus Roberd, ocus Domnall.
En mac la Murchad, mac Gilliberd, Dauith.
Da mac la Cormac, mac Gilliberd, Murchad ocus Tomas.
Clann Dauith, meic Gilliberd, Brian, ocus da Muircertach, ocus Eogan, ocus Aed, ocus Murchad.
Aen mac la Donnchad, mac Gilliberd, Gilliberd.
Tadg Chatha Atha na Rig, mac Domnaill, tri meic lais, Donnchad, ocus Tadg, ocus Concobar.
Tri meic la Tadg, Tadg Og, ocus Donnchad Ruadh, ocus Tadg Ruadh eile.
Tri meic la Concobar, mac Taidg, Ruaidri, ocus Eogan, ocus Aed.
Concobar, mac Domnaill, mic Concobair, mic Domnaill Moir, tri meic lais, Domnall, ocus Maine, ocus Eogan.
Muirchertach, ocus Uilliam Ballach, da mac Domnaill, mic Concobair.
Tri meic ag Maine, mac Concobair, Murchad, ocus Donnchad Ballach, ocus Maine.
Aen mac Eogain, mic Concobair, Brian mac Eogain.
Aed, mhac Domnaill, mic Concobair, mic Domnaill Moir, da mac lais, Pilip ocus Siacus.
Clann Domnaill, mic Concobair, conuigi sin.
Donnchad Muimnech, mac Concobair, mic Domnaill, nai meic lais, Muircertach, ocus Aed, ocus Maileachlainn, ocus Maine;
Ingen Meic Uigilin, a mathair.
aile do, Tadg ocus Concobar; dibaid iad-sidi, ocus Emand, ocus Uilliam, ocus Domnall Muimnech. Dubesa, ingen Maileachlainn, mic Donnchaid, mic Domnaill, mic Magnusa, mic Toirrdealbaig Moir h-I Concobair, ri Erenn, mathair na mac sin.
Aed, mac Donnchaid Muimnig, cuig meic leis, Muircertaig, ocus Domnall Mor, ocus Mathgamain.
Róis, ingen h-I Madagain, mathair na mac sin.
Eogan, ocus Seaan, ocus Tomas, na meic sin ele.
Tri meic la Domnall Mor, mac Aeda, Concobar, ocus Domnall Ab, ocus Donnchad Gall.
Ceithri meic la Mathgamain, mac Aeda, Maeleachlainn, ocus Aed, ocus Ruaidri, ocus Eogan.
Maeleachlainn, mac Donnchaid Muimnig, se meic lais, Diarmaid, mac ingine h-I Mailalaid, Brian, ocus Murchad, da mac ingine h-I Fhlandagan.
Eochaid, ocus Ceallach, ocus Donnchad, tri meic ingine h-I Concobair.
Eochaid, mac Mailechlainn, tri meic lais, Maileachlainn, ocus Cairpri, ocus Diarmaid.
Da mac la Cellach, Brian ocus Donnchad.
Da mac la Donnchad, mac Mailechlainn, Seaan ocus Domnall.
Clann Maine inso Maine, mac Donnchaid, tri meic lais, Pilip, ocus Tadg, ocus Eogan.
Clann mor la Pilip, Maine, ocus Donnchad, ocus Muirchertach, an t-Espuc, ocus Diarmaid Cleirech, ocus Aed.
Tri meic la h-Emann, mac Domnaill Muimnig, Emann Og, ocus Uilliam, ocus Tadg; mac do Thadg Brian.
Clann Uilliam, Mic Donnchaid and so Maeleachlainn, mac Uilliam, ingen h-I Grada a mathair, ocus Uilliam Og, ocus Tadg, ocus Aed Buidi, clann Uilliam in sin.
Maeleachlainn clann mor lais, Ruaidri, ocus Brian, ocus Concobar.
Ingen Baiter a Burc mathair an trir sin.
Aed, ocus Feradach, ocus Tadg, ocus Donnchad, ocus Domnall, ocus Uilliam, ocus Emand.
Finnguala, ingen Toirrdelbaig h-I Concobair, mathair na mac sin.
En mac la Muircertach, mac Uilliam, mic Donnchaid Muimnig, Domnall.
As iad so clann Concobair, mic Domnaill Moir, Domnall O'Cellaig, ocus Donnchad Muimnech, &ca, ocus Maine Mor, ocus Murchad, ocus Cathal, ocus Cairpri Brathair, ocus Muris, ocus Nicol.
Ingen h-I Eighin mathair Domnaill ocus Murchaid;
Ingen h-I Lochlainn mathair Donnchaid Muimnig ocus Maine;
Ingen Mec Con Mara mathair Cathail, ocus Cairpri, ocus Muiris.
Maine, mac Diarmada, mic Taidg, mic Maine Moir.
Da mac la Maelechlainn, mac Cormaic, mic Murchaid, mic Concobair, mic Domnaill Moir, Siacus, ocus Cormac, ocus Diarmaid an tres.
Tri meic la Siacus, Seaan, ocus Mailechlainn Cleirech, ocus Tadg.
Cathal, mac Concobair, mic Domnaill Moir, tri meic lais, Cairpri, dibaid, ocus Maeleachlainn, ocus Uilliam.
Clann maith la Maelechlainn, Concobar, ocus Cairpri, ocus Maine Cleirech.
Ingen h-I Madagain mathair an trir sin.
Mac aili do Aed.
Cuig meic Uilliam, mic Cathail, mic Concobair, Seaan, ocus Magnus, ocus Diarmaid, ocus Lochlainn, ocus Diarmaid, ocus Siacus.
Ingen Meg Oirechtaig mathair na mac sin.
Muircertach mac aili do.
Maelechlainn, mac Concobair, mic Mailechlainn, mic Cathail.
Clann Eogain, mic Domnaill Moir, Mathgamain, ocus Donnchad Mor, ocus Brian, ocus Cairpri, ocus Domnall Cleirech.
Do badur triuir mac ag Mathgamain, Pilip, ocus Ruaidri, ocus Concobar.
Ingen Meic Cochlain mathair an trir sin.
Da badar ceithri meic ag Pilip, Cairpri, ocus Murchad, ocus Catal, ocus Maelechlainn.
Mathgamain, mac Murchaid, mic Pilip, mic Mathgamna.
Seacht meic ag Ruaidri, Donnchad, ocus Domnall, ocus Mathgamain, ocus Tadg, ocus Concobar, ocus Brian, ocus Diarmaid.
Mor, ingen Uilliam Leith a Búrc, mathair Donnchaid;
Ingen h-I Concobair Failgi mathair Domnaill, ocus Ruaidri, mic Lochlaind, o fuiled Cland Lochlaind Ruaid.
Maelruanaid, mac Ruaidri, an t-ochtmad mac.
Domnall, mac Ruaidri, aen mac lais, Tadg.
Eogan, mac Ruaidri, mic Donnchaid.
Uilliam, mac Donnchaid, mic Ruaidri.
En mac la Maelruanaid, mac Ruaidri, Seaan.
Tri meic Briain, mic Ruaidri, Maghnus ocus Muirchertach ocus Concobar.
Cormac, mac Cairpri, mic Eogain, mac do Prioir Cluana Tuaiscirt.
Clann Concobair mic Mathgamna mic Eogain:
Ceitri meic aigi, Eochaid, ocus Domnall, ocus Pilip, ocus Magnus.
Mac do Pilip Concobar.
Clann Donnchaid Moir, mic Eogain, Concobar, ocus Eogan, ocus Maeleaclainn Dubh, ocus Aed.
Donnchad, ocus Concobar Odur, da mac Conchobair, mic Donnchaid.
Clann Donnchaid, mic Concobair, mic Donnchaid Moir, Maine, ocus Murchad, ocus Muircertach Cleirech, ocus Domnall Glas.
Clann Briain, mic Eogain, Donncuan, ocus Brian, ocus Murchad.
Da mac Duinnchuan, Aed ocus Tomas.
Maine, mac Siacusa, mic Briain, mic Briain, mic Eogain.
Ocus Domnall, mac Siacusa.
Tadg, mac Murchaid, mic Eogain, tri meic lais, Lochlainn, ocus Domnall, ocus Siacus.
Seann ocus Cormac, da mac Cairpri, mic Eogain.
Tri meic Domnaill Chleirig, mic Eogain, Uilliam, ocus Pilip Cas, ocus Eogan.
Clann Uilliam, mic Domnaill Cleirigh, Muircertach, ocus Dauith, ocus Diarmaid, ocus Concobar Cluasach.
Clann Pilip Chais, Tadg, ocus Aed, ocus Maelechlainn, ocus an Dall.
Clann Taidg, mic Pilip, Tomas, ocus Muircertach, ocus Donnchad, ocus Diarmaid.
Clann Maelechlainn, mic Philip Cais, Maghnus, ocus Concobar Riabach, ocus Seaan Dub, ocus Domnall.
Tadg Find Muigi Ruscach, mac Domnaill Moir, mic Taidg Taillten, da mac lais, Cathal ocus Diarmaid.
Tri meic la Cathal, Tomaltach, ocus Aed, ocus Maelechlainn.
Murchad, mac Maeileachlainn, mic Cathail, mic Taidg Finn.
Da mac Diarmada, mic Thaidg Fhinn, Art Ruad, ocus Tadg Direach.
Da mac ag Art Ruad, Tomaltach, ocus Magnus.
Da mac ag Tadg Díreach, Mathgamain ocus Donnchad.
Diarmaid ocus Concobar, da mac Aeda, mic Catail, mic Taidg Finn.
Tadg, mac Maileachlainn, ocus Ruaidri, ocus Murchad, clann Maileachlainn, mic Cathail, mic Taidg Find.
Clann Lochlaind, mic Domnaill Moir, Aed, ocus Magnus, ocus Simon Cleirech, ocus Tadg, ocus da Domnall, ocus Cairpri.
Clann Lochlainn, mic Aeda, mic Lochlainn Moir, Ruaidri, ocus Lochlainn Og, ocus Maine, ocus Tadg Dub, ocus Murchad Ruad.
Tri meic Ruaidri, mic Lochlaind, Donnchad, ocus Domnall, ocus Conchobar.
Da mac Lochlaind Oig, Donnchad, ocus Maeleachlainn.
En mac la Donnchad, mac Aeda, mic Lochlaind, Tadg.
Domnall, mac Aeda, mic Lochlainn.
Cairpri, mac Aeda, mic Lochlainn.
Magnus, mac Lochlainn, mic Domnaill Moir, da mac lais, Tadg ocus Domnall.
En mac la Domnall, Magnus.
En mac la Tadg, Conchobar.
Clann Simoin, mic Lochlainn, mic Domnaill Moir, Brian, ocus Seaan, ocus Uilliam, ocus Cathal, ocus Diarmaid, ocus Tomaltach, ocus Tomas Ruad.
Clann Diarmada, mic Domnaill Moir, mic Taidg Taillten, Eochaid ocus Donnchad.
Nicol, mac Tomais, mic Eochaid, mic Diarmada, mic Domnaill Moir.
Clann Tomais, mic Domnaill Moir, Siacus ocus Seaan.
Tadg, imnorra, mac Siacusa, mic Tomais Espuc, mic Domnaill Moir.
Genealach h-I Cheallaig ann so Tadg, Mac Maeilechlainn, Mic Uilliam, Mic Donncaid Muimnig, Mic Concobair, Mic Domnaill, Mic Taidg Taillten, Mic Concobair an Catha, Mic Diarmata, Mic Concobair, Mic Taidg Chatha Briain, Mic Murchaid, Mic Aeda, Mic Ceallaig, Mic Fhindachtaig, Mic Ailella, Mic Finnrachtaig, Mic Fidcellaig, Mic Dluthaig, Mic Dicholla, Mic Eogain Finn, Mic Cormaic, Mic Cairpri Cruim, Mic Feradaig, Mic Luigeach, Mic Dallain, Mic Bresail, Mic Maine Moir, Mic Echach Fir da Giall, Mic Domnaill, Mic Imchada, Mic Colla da Crich, Mic Echach Doimlen, Mic Cairpri Lifechair, Mic Cormaic Ulfhada, Mic Airt Aeinfir, Mic Cuind Ced-cathaigh.
Genealach h-I Madagain Murchad, Mac Eogain, Mic Murchaid, Mic Cathail, Mic Madagain Moir, Mic Diarmada, Mic Dunagaid, Mic Gadra, Mic Dunagaid, Mic Cobthaig, Mic Mailiduin, Mic Donngaili, Mic Anmcada, Mic Eogain Buac, Mic Cormaic, Mic Cairpri, Mic Feradaig, Mic Luigeach Mic Dallain, Mic Bresail, Mic Maine Moir, Mic Eachach Fir da Giall, Mic Domnaill, Mic Imchada, Mic Colla da Crich, Mic Eachach Doimlen, Mic Cairpri Lifechair, Mic Cormaic, Mic Airt, Mic Cuind Ced-cathaig, Mic Feidlimid Rechtmair, Mic Tuathal Techtmair, Mic Fiacha Findalaig, Mic Feradaig Find Fechtnaig, Mic Crimthaind Nia Nair, Mic Lugaid Riab n-Derg.
Nosa Ua Maine Is iad so lucht cóimíicca Chlainni Ceallaig: h-I Duibgind, ocus h-I Geibendaig, ocus Mé Cathail, ocus Meg Floind, ocus Muinter Murchadan; ocus Cland Aedagáan, no cur druideadur re h-Ollamnacht an aird-righ.
Trian cuigid a n-duthaid co bráth do bunad.
Ocus trian cacha taisceada talman, dá fhuigter a falach, no fudomain do na fianaib sin; ocus trian érca cach éin fhir d'a muintir, da faicfigther d'aicmi in aird-rig.
Trian cach turchairthi da ticfad a cuanaib Connacht do'n chlainn maicni sin.
Marasgalacht a shluaig ag na saer-clannaib o Charaid co Luimnech, a Laignib, ocus a laech Mhumhain.
Sluaiged Erraig ocus Fodmair d'anacal ar na h-aicmedaib sin, can comus a n-iarrata d'á n-aindeoin.
Ni fiada fear do'n chuiged ar na fineadaib, acht mad Maineach eli d'á fhiadnugadh.
Mad faidi na caecais ar mís sluaiged Connacht, comas teachta d'á tig ag na Mainechaib.
Gid mór líte do líter do lucht gaidi orra, ni dlegaid acht aen fer, na ain-testa d'a shéna, no d'a suigiugadh.
Cach sochar dá suidhighid leabair d'Airgiallaib, a leithéid d'O'Cellaig o Chonnachta.
Is iad so n-oirrigi O Máine, O Conaill, ocus is inand dúchi do ocus do Má Cnáimhíin ocus d'O Duburrla; orriga na n-Anmchadach, Muintir Madadan:
Riga Maenmaigi, Muintir Nechtain, ocus h-I Mailalaid.
Ocus ata tuarusdal o ri Erenn, gid ingnad, do rigaib O Fiachrach Finn sech rigaib O Maine.
Na sé Sogain co n-a trícha, ge bé aicmi acu d'á faemaid tigernus, as orrig re fead a thigernuis h-e, Cinel Rechta, ocus Cenel Trena, ocus Cenel Luchta, ocus Cenel Fergna, ocus Cenel n-Domangein, ocus Cenel n-Geigill: trí h-orra ar Sil Crimthainn Cháil, dá orrig d'á shíl féin, ocus orrig do Shil Muireadaig.
Is iad so an triur sin, h-I Mailruanaid, ocus h-I Muroin, ocus h-I Chathail.
Rig an Chalaid, o'n Móin Inraidech co Cluain Tuaiscirt na Sinda, mac Gilliduib; h-Ua Laegachain, no Laegog, flaith na find tricha sin.
Seacht flaithi O Máine, Mac Eidigan, flaith Clainni Diarmada; ocus Mac Gilli-Enan, flaith Clainni Flaithemail, ocus Muindtir Chinaith, ocus Flaith Clainni Breasail Muinnter Domnallan, ocus Flaith Clainni Duibgind, O Duibgind, ocus Ó Gabrán ar Dail n-Druithni, ocus Ó Docomlan ar Rinn na h-Eignidi ocus Ó Donnchada ar Aib Cormaic Maenmuigi;
O Mailbrigdi, flaith na Bredcha, an tuath as uaisli a n-Ib Maine.
Seacht prim-chomarbada O Maine, Comarba Cluana Ferta, ocus Comarba Cilli Mian, ocus Comarba Cilli Tulach, Comarba Cilli Cumadan, ocus Comarba Camcha Brigdi, mar a m-baister popal O Maine ocus Comarba Cluana Tuaiscirt na Sinda, d'ár ab dual rigad Sil Cellaig, ocus Comarba Cluana Cain Cairill.
Baisded Sil Maine do Brigid, ocus gen co beirter an baisded and, comus phingni baisdi da thabach ag a comarb o na h-aicmeadaib sin; ocus a roinn ar tri a muig: a trian di féin, ocus a trian do Druim Drestan, ocus a trian do Cluain Emain.
An sgreaball ongtha o gach Maineach do Cromthar Aed Anmchadach.
Adlucad Sil Cairpri Cruim do Chluain mic Nois, ocus do Chiaran;
A chain do Chiaran, 'na no d'á chenn sin.
Seacht m-baili deg d'fhearand t-saer a n-Ib Maine aigi.
Sgreball caethrech uatha do Grellan, edir mnai ocus fir, o h-Sil Maine.
A ceannus catha ag Grellan, an Bachall Greallain, no a h-innsamail, a m-brataig rig O Maine.
Seacht m-bruit ó'n banrigain do Cairig Deargan cacha bliadna, ocus pinginn o gach ingin Mainig, re cois cána Ciarain.
Cach cis do bo dual do na cineadaib si do thabairt do Padraig, asa beith o Glun Padraig co Glaisi Uair, ag Cairill, ocus asin sair co Sinaind ag Greallan ocus ag Padraig.
Dear-thuatha O Máine re forgnam, Dealbna o Ath Liac co Succa, mar a m-bruchtann as a tobar ag Sliabh Formaili.
Catraig Suca, o Thuaim Catraig uachtarach co Portaib Fidigi, da cac taib do'n t-Suca; ocus Corco Moncho, ocus Dal n-Druithni, ocus fir Muigi Sein-chineol, no cor' shuigigid saer-clanda ina n-inadaib d'a n-eisi; ocus Muintir Milcon; ocus do fhedfaidís aird-riga O Maine meadugad císa ar na clann-maicnib sin;
Muintir I Mailfhinnain tré na n-deoraigecht; ocus ataid bailti nár airmimar d'Feraib Bolc is na crichaib sin re fognam do na flaithib, ocus fa lucht freasdail ocus fir duchais do rigaib O Maine.
Cadanaig na Fead co n-a fineadaib, ocus iarsma Fear m-Bolg aes fedma duchusa O Maine.
An marasgalacht sluaig d'O Conaill ocus do Mac Eidigain.
An taisigecht scuir ag h-Ib Fiacrach Find, ocus ag Sil Sogain.
h-I Cheallaig do dóirrseoracht rig Connacht d'Ib Fiachrach Find. Taisigecht allaid h-I Conchobair a h-ucht h-I Chellaig ag Dail n-Druithni.
Roind an aird-rig can uireasbaid ag Ua Urain Cluana Ruis.
A thaisigecht com-óil ag Ib Lomain.
An cul-choimed ag Clann Indrechtaig ocus ag Sil m-Brain ocus Aililla co n-a n-aicmedaib.
An taisigeacht eallaig co n-a cornaib ocus co n-a fithchellaib, ocus co n-a failgib, co n-a h-ór ocus co n-a h-airged ag Clannaib Flaitheamhla.
Na h-airm ocus na h-eidig ag Clannaib Bresail, ocus is leo comrag coitchend do fhregra tar cend O'Maine, re cach coiccrich coimigthig.
Tigernus cacha droingi bias ag digail easonorach h-Ua Maine do Sil Crimthain Cail, do Crumthann, ocus do Clann Aedagan; ocus as leo comus na cath do corugud, ocus dul a n-inad aird-rig is animreasain.
Is a timcheall Shogain thimsaigid cach uili co h-imreasain, uair is iad as corp lathair catha do chach.
Re h-Aes m-Brengair rachtus an aird-rig, ocus le h-Aib Draignen Aird na Cno coir na Clann-Maicne.
Na conarta ag Crumthann.
h-Ui Ceallaig do conartaib h-Ui Conchobair ag Ib Teimnein Muilind Glaisni. A iarann for Aib Tuathaig Eachdroma, ocus for Aib Baedain Badna.
Doirrseoracht an aird-rig ag Clannaib Indrechtaig ocus is le h-Aib Brain a bunadus.
A rigad ocus a aith-rigad a h-ucht h-Ua Maine ag Clannaib Diarmada, ocus ag Ib Cormaic Maenmuigi, ocus ag Muintir Mithigen ocus comarbad Chluana Tuaiscirt.
A thaisigecht scuir ag Sogan.
Le Cenel Aeda oilemain a each.
Le deiscert Echtgi oilemain a chon.
Le Dail n-Druithne imarchur a fhina o chaladaib an iarthair co h-isdagaib an aird-rig.
Le h-Aib Docomlain denam a forgneama, iter tigib ocus taeb-chomach, a tri h-isdagaib uachtaracha an aird-rig.
Le Bolg-Thuathaib Bagna denam a isdad is na portaib ichtaracha.
Le trichaid ced an Chalaid a maeraigecht, edir chis ocus tabach.
A uagra catha ar Crumthann.
A coindobrain, ocus a iascairecht do'n taib thuaid do Fhid Mónach.
Biathad a graidi ocus a comed ar Bolg-Thuath Echthgi.
Gach uili opair rigus a leas ocus tidlaicfis beos a gabail o Cathraigi, acht na curter as a tigernus iad.
A cro catha, ocus tairisi a taisceda ocus coimead a giall is in Bretaig.
A cruitiredha, h-Ui Longargain o Baile na Banabai, ocus a chornaireada o Lis na Cornairega, h-Ui Sídhachain.
A chongmhail 'na inad rig, ocus a chomairci for ri Caisil, uair is i slánaighecht rig Caisil congbus ri h-Ua Maine ó Shil Muireadaig.
Conad airIsin is geis do ri h-Ua Maine fogra catha ar Eoganacht.
Tuarustal rig Connacht re comháiremh do ri h-Ua Maine uair is beg theid d'á chís ar chomhadhaibh, amhail adh rubhradh ann so:
Dligid ri h-Ua Maine, an mal, Dech n-eich tar saebh srothaib sál, Dech n-goili re gnimh fergi ag fuin, Dech meirgi ocus matail.