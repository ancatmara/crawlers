Ar toidhecht arrsaighechta do Finn h-ua Baíscne ro-airighset a muinnter fair & nír leig air.
‘Cidh na h-anaidh-siumh’ ol siat ‘i farradh rí Eirenn & ro thinolfamais-ne chugat?’
‘Maith lium’, ol se, Anaidh nonbhur.
Luidh fer dibh leisin feínn iar n-a bharach.
Luid didiu araile, co nach bí acht enfer.
‘Fír tra’, ol se ‘áes airighit na fir forum-sa.
Ro fedar-sa im' rith & im' leím sin, ar is tair ata mo leím for Boínn & ragh-sa dia bruach.’
Is ed do rala reimhe aníar for Belach n-Gabrain i Maistin.
Is ann fuaír an mnaí ag tath an grotha a Maistin.
Ní thairic tra
‘nuic so,’ or Finn ar sisi ‘tairngaire do n-epelad cones neimh a h-adhairc’.
‘Fir, a chailleach’, or se.
‘Ac so mu dealg duit.’
Is ann luidhes lasin m-Boind sair co raínic a Leim.
Ro gab iarum idir da charraig co tarrla a etan imon carraig, co m-bai a inchinn uimpe, co m-búi marbh etir an da charraig.
Co-n-fuaradar iascaire na Boinde.
Ceathrar doibh tri maic Uircreann & Aicclech mac Duibhreann.
Co-n-fuaradar sidhe.
Co n-écmaing Aicleach a cheann de & co rubhradar maic Uircrend.
Rucsat a chenn leo i fasteach & ro fuinsit a n-iasc & ro rannsat i n-de.
A cheann h-i cind tenedh.
‘Tabraidh dantmír dó’, or fer dubh docluiche, ‘o na mair?
Aicleach.’
Ro rannadh int iasc i n-de fo tri & badar tri cuibhrind ann beos.
‘Cidh so?’ orfer dibh.
Is ann isbert an cend a cind tened:
Is ed fodera an tresraind libh-si cen sil n-apeli, ar n-a tabhar dam-sa oc proind uaib-si mo mhír ma ele.
Tan oic h-í sunn co m-badar a n-asbeir senchaid:
Robíth Find ba do gaibh gan niach guin doall Aicleach mac Duibhrenn a chenn do mac moctha Muin.