A fhir ghlacas a ghalldacht bhearras an barr bachalldocht seang-ghlac atú do thogha ní tú deagh-mhac Donnchadha
Ní thréicfea da madh tú soin do ghruag ar ghalldacht thacair—
maisi as fhearr fá fhíadh bh Fódla—
'sní bhíadh do cheann corónda
Ní modh leatsa an barr buidhe; fuath leision na locuidhe is bheith maol ar ghrés na n-Gall—
bhar mbés ar-aon ní hionann
Fear nár ghrádhaigh an ghalldacht Eóghan Bán searc saor-bhanntracht don ghalldacht ní thug a thoil an alltacht rug do roghain
Ní bhean th'aigneadh d'Eóghan Bhán do-bhéradh brísdi ar bhegán fear nár iarr do chlóca acht ceirt lé nár mian cóta is coisbeirt
Fuath leis ar chaol a choisi mionn sbuir ar bhróig bhuataisi nó sdocaidhe ar sdair na n-Gall; locaidhe air ní fhágbhann
Ráipér maol nach muirfeadh cuil ní maisi lé mac Donnchaidh meadh meanaidh thiar ar a thóin ag triall go tealaigh thionóil
Beg a brígh a mbrat órdha ná a mbanna ard sholónda nó a bhfail óir far ghabhtha ghoimh nó a sgarfa sróill go sálaibh
Dúil a leaba chlúimh ní chuir annsa leis luighi ar luachair; teach garbh-shlat ná táille tuir sáimhe lé dagh-mhac Donnchaidh
Bró mharc-shluagh ar bhrú mbeirne troid gharbh comhlann ceitheirne cuid do mhianuibh meic Donnchaidh 's gleic d'iarraidh ar allmhurchaibh
Ní hionann is Eóghan Bán gáirit 'mad chois ar chlochán truagh nach bfacas libh bhar locht a fhir ghlacas an ghalldacht 