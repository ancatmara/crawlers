Teallach einigh iath Laighean; mór gceardcha 'n-ar cumhdaigheadh an ghairm nach gnáth i n-asgaidh; ní hainm gan fháth fhuarasdair
Teallach einigh Innse Néill do bhí dá rádha riui-séin an síol fionn-sa Nuadhadh Neacht sluaghadh do b'ionnsa d'imtheacht
Aighthe éigeas Innse Fáil a-tá ó thús an domhnáin —ní diombuaine a ndál a-niodh— archlár lionnuaine Laighean
Cúigeadh chloinne Cathaoir Mhóir baisdear air—ní hainm éagcóir—
múr roidhil síthbheannach sliom prímhtheallach oinigh Éireann
Cia do-chluin nó do-chualaidh maith mar mhaith an mhórshluaghaidh?
do b'iontogha olc na bhfear um ghort lionntana Laighean
Caidhe i n-éanaird d'Inis Breagh a coimmeas re crích Laighean?
níor feas úir an oirir fhinn gan dúil oinigh 'n-a inntinn
Tarla tar éintír eile dochar deiridh aimsire is trom céadaslaigh na gcliar ar fonn ngéagarsaidh n-Gailian
Gár bheag dhúinn dá dhearbhadh sin geall Athairne uair éigin i n-am anaslaigh gach aoin don talamh-soin chlann g Cathaoir
Don chuaird thimchill thug orra a bhreith féin fuair eatorra dream do aithigh anbhuain gliadh ó mhaithibh glanshluaigh Gailian
"Dream budh chuirthe i mbar gcumaidh ní chluinfeam ní chualamair; a-tá an geall libh a Laighne sibh as fhearr" ar Athairne
Tug Féidhlim mór mac Criomhthain geall oinigh tar Éireannchaibh don droing náir oirbheartaigh fhéil dáil do oirdhearcaigh iaid-séin
Toisg dar thriall a Caisiol Chuirc mac Criomhthain—fa cuaird orrdhuirc—
d'fhagháil gliadh a ngéirreann gcruaidh is giall Éireann i n-éanuair
Fríoth leis ar lorg a chéile ar feadh Fódla finnréidhe géill gach Éireannaigh dar iarr go féin ngéirreannaigh n-Gailian
Tar éis réidhthighe riu sin feadh bliadhna do bhí i Laighnibh ar chuireadh an uair do fhill an bhuidhean ler fhuaigh Éirinn
D'éis breathnuighthe Banbha Breagh ar gcur cúil re cath Laighean maith don droing-sin tar gach ndreim ar fhoillsigh an flaith Féidhlim
"Ní fhaca mé" ar mac Criomhthain "meadh dá n-uaisle d'Éireannchaibh gémadh iad aithigh Laighean siad ós mhaithibh measfaidhear"
Geall cháich ón ló-sain i-le gnáth aca d'éis a chéile na Laighin ó bheannráth Breagh mairidh seanghnáth a sinnsear
Béim orra d'éis a n-aithreadh a-niodh féin ní foghaibhthear na deighfhir ga ndubhradh geall ar dturnamh einigh Éireann
A-tá fear díobh go nua a-niodh théighfeas teallach na sinnsear i measg sluaghfhairche bhfear bh Fáil gan seal n-uaraighthe d'fhagháil
Eidhre Fhiachaidh mheic Aodha croidhe nar char míothaomha fear comdha céadanma a shean comhla ghéagabhla Ghaoidheal
Dá mbáidhtí oineach Fhóid Fhloinn do-ghéabhthaoi gríos san gcogoill fear gan amhluadh einigh air ag eidhir armruadh Fhiachaidh
Dá mbeidís righnigh re a linn gan d'iomrádh acht ainm Fhéidhlim do aithbheodhaigh an ainm sin gairm an chaithleomhain cheirdigh argcaitheamh einigh Fear bh Fáil téid-sean i dtús a iomráidh uain an ualaigh-sin ní fhuil 'ga ghruaidh nualuisnigh náraigh
Mar fhéachas dá onóir féin féachtar leis—lór dó dheighmhéin—
croidhe as fhraochaibche i gcrú chleath do chlú laochaicme Laighneach
Nach mór d'Fhéidhlim mhac Fhiachaidh díon Laighneach ar lainnfhiachaibh coimhfhéagaidh ó eing go heing don eing fhoighéagaigh fhairrsing
Ní fhuigheadh Laighneach re a linn béim ris nach beadhgfadh Féidhlim méad a imnidh fa chúis cháigh 'n-a ghnúis tibhrigh 'n-a teannáil
Do bhí an gnáith-sin uair eile 'gun mhílidh mhac Deichtire troigh fa siobhlaighe ag cur cath ar son ionghaire Ultach
An t-aoinfhear do b'fhaide uaidh i gcrích Eamhna an fhuinn fhionnfhuair do dheargfadh a dhímhiadh sain ríniadh ceardchan an chleasraidh
Cú Chuluinn na gcleas ngoile Cnoc Fionnchairn na Foraire fa ráith choimhfheithmhe don choin i ndáich oireichle d'Ultaibh
Fiú éinchreiche níor fhiu leis gá dámaid do dhul thairis; leor é fan am-sa d'fhaire sé ar an gcarn-sa i gcomhnaidhe
Níor ghnáth leis—ní léigeadh sain—
aghaidh deoraidh fa dhiomdhaidh; fa deaghcangnamh dál na Con fa chlár eatalghlan Uladh
Ag cosnamh a gclú 's a gcreach do bhíodh an bheithir nimhneach; ag coimhfhéagsain do chrú Ír fa troighéasgaidh Cú an chleitín
Coimhéad dan mac samhla sain do-ní Féidhlim mac Fiachaidh do Laighneachaibh toir is tiar ar moigh ghlainleathain Ghailian
A mbiodhbhaidh do bhreith a ngill ní guais leo le linn Féidhlim ná lotadhnadh a ngruadh nglan d'fhocalghamh druadh ná deoradh
Cúis béime le a mbeadhgfadh sin ní fhuighe aonmhac Laighnigh tre lios eithreach bhfoighéag bh Finn tar coimhéad bhfeithmheach bh Féidhlim
I ndoras báis i mbreith gill fear a saortha is sé Féidhlim eo saorchuain bhailbhealtaigh Bhreagh tairngeartaidh laochshluagh Laighean
Fear ler hóradh a aicme fear as truime tiodhlaicthe fear as mheasardha do mhodh fear as easumhla d'uabhar
Fear as leomhanda ag léim treas fear as réidhe ag riar éigeas fear as aimhréidhe i n-uair cean do chruaidh ghlainfhréimhe Gaoidheal
Ní hónna acht re haighthibh cliar ní lonn acht ag léim caithghliadh ní frithir acht feadh smachta sreabh fhichidh na hannsachta
Cruaidh fa rún réidh fa mhaoinibh aigneadh an duinn dreachfhaoilidh; mín re héidtréan teann re tréan géigfhréamh as ceann dá chinéal
Bradán Life na learg sean posd einigh íochtair Laighean brat caomhdhaigh fásfhairche Fáil aonghoin bhásaighthe bandáil
Ursa cogaidh ceann síodha dídean cirt cosg fairbríogha doras céadágha cláir Breagh dáigh éadála na n-aoigheadh
Cinnlitear clú na mac Branach tús teasda tá ar neamhfhalach dortadh créachtfhuile i gcrú sleagh clú nach féadfaidhe d'fhilleadh
Donn failgheach fine Chathaoir gnúis dil nar dhearg gríostathaoir fíorbhun labhartha Mo-Ling díoghbhadh anorchra d'Éirinn
Mac meic Aodha na n-arm ngéar mórádh ceall cumhdach éidtréan draig shuilbhir troigh re teannta muir go ndruimnibh díleannta
Labhairt as lugha ná a ghníomh sníomh easaonta na n-airdríogh séad robhuadha ráithe Néill snáithe comhuama a cheinéil
An dá Aodh do imthigh uam m'aos cumtha crobhuing dhiombuan do imthigh mo thréan le a dteann mar éan ór imthigh eiteall
Teallach
Inghean Fhiachaidh earla lag níor oircheas dúinn a dearmad meanma chobhsaidh nar char séad níor chosmhail damh ní dheirméad
Ní dheirméad-sa an deaghbharr slim ná an glór féata focailbhinn ná an sdíom chorramhlaigh cúil chais ná an tsúil mhongfhabhraigh mhallghlais
Searc aoidheadh iomchar ainbhreath gein bhuadha ban ríogh Laighneach rosg glainshliom fa ngrianlas síon nach ainghionn fhiabhras airdríogh
Fuair Úna ó ógmhnáibh Banbha barr éagcoisg is urlabhra; tearc meadh don bhriatharthaoi bhinn ar feadh iatharchraoi Fhéidhlim
Teallach 