Trefocul
Can chlóen
Can rudrach
Can rogair
Can rofota
Can dimríg
Can forbrig
Can ecnairc fri frecnairc
Can uathad fri ilar
Can ecuibdius
Can ecenelas
Can écomfuaim
Can anoct
Co ndath & tothocht
Cona thomus fri fid & deach & reim & forbaid.
alt.
insci & etargaire Co raib and A formolud.
A chotut.
A mallrugud.
A delidin.
A chonnail A oen.
A lan A diabul.
A lugugud.
A sáerugud.
A doerugud.
A irard.
A irisel A lorgga fuach A dialt n-etarleme A thelgud noe.
noe duine id_est in tan tuttes in duine forsin tuind is e son immefoccul eturru.
in sin.
tot.
A airichill fuit.
A chendfochrus A dichned.
A dochned A indsce mod.
A erlond indsci.
A demi thepidi.
A lanamna demi A genis de id_est géin ón lanamain.
for cach ceneol labartha docuisin o dialt co bricht.
Haec sunt exempla precedentium.
Can cloen cuibdiusa Gabiam la seise soirche seotu sochraide soirthe ria ndul issin fargge.
gleam ar lessu re n-aidche id_est soirthe & aidche exemplum Cloen cretti.
Tír da Locha forsiung fotha fond fochrotha cricha cuan.
caille cailfota cuibrend buadach barcc reil roenetrocht rúamach ruad Can rudrach.
Mo thipran i Collamair ní cách atarodomair.
intí atarodomair.
atib cona commadair.
Can rogair.
Is caingen bith frisin less n-imdangen.
gairm neich na dorus ra romus.
Can rofota.
Atá sund os chind in tslúaig eo find fota fo néim.
focheird faíd ngluair ngrind cloc bind i cill Choluim hui Néill Can dimbrig.
Ind hue issind ass gandfir fo tarrib taebleirg tuignech deoraid amal cech Laignech maignech amal cech Mumnech.
Can forbríg.
Badbrí chuicid Herend uile ard bara.
brass bile dobádi sís ni síd chena cach ríg acht Ríg nime.
Can ecnairc fri frecnairc.
A Flaind locha línib same at fond flatha fine gnath la Fland lathar n-áne bare sech a díne.
Can uathad fri ilar.
Mael Cainnig hua Tolaig id_est mac Lairi Laídig.
Cormac suí amra d'éis in Dagdai immaradim mac Culennáin.
can écnach co cetlaib mora alaind.
Can écuibdius.
Oc cungid na féile asa fortrén taitnem túir la féige frithgnam co léir ord na caibdel.
Can ecenelus Tanic sund de muntir Dé cleirchén gelbán caín a ni fetar císi rún bud messu dún oldás dí.
lCan écomfúaim.
Is hé rí Senchae same gelcloe gaile iar crud chuile do feolairecht ngona for Eoganacht Fer Maige.
Can anocht id_est a ndá nocht iarna ndiriuch don dligud.
Fogonar airchetul i n-anocht n-ellagar is coitchendsium uile son.
Co ndath.
tothucht.
Tlachtga na n-uath dub a n-aerthar brecc i fochanar.
find i mmoltar.
cos Ciaptis ganna fir betha.
óthá Liphe co l Letha nos firfed ol níptis ol dige di dernaind Domnaill.
Mael Ruanaid ruad imma rind arching dorair ndualaig is caill.
tón bo can buaraig for aill.
srón cherr Mael Ruanaid.
meic Flaind.
Brecc i fochanar.
Fíngin mac Flaind Daronusa dóib drong bind bairdne brethir gleisi gniim can tlási.
nís tartsatsum duas dar esi.
Nís len ecnach ond aes chetlach cruth ron cuala ar ar ndála acht na tucsatsum dúas for duana.
Tothocht dano id_est amal beit a bésa corop amlaid moltair id_est molad laich do laech & molad clerich do chleriuch.
A chotut ut Fer Muman Goth gruce golfad bréice.
baeth críche.
crich co ndorthor.
íar mbeith siu saeb a thigthol taistel Milchon meic Onchon.
A mallrugud ut Cormac cecinit do Inis Caín Nech no bíad bliadain láin i taig aiged Indsi Cain.
rabad glebán a níab.
oc dul dar Sliab Sion saír.
A delidin litterda ut idem Glainidir gol co amson.
suí dian sosad silochta Sine Cathaig cóir.
A delidin sillabacda.
ut Mac Lénín O bí mac cleib caindlech.
saer sert cach n-ainm ainm gossa Fer A chondail.
Cormac dona Cnoib Segsa.
Aed Ailig ollchathach ailsius Deir ndianim Dubthaig as goam gilidir gési Locha Léin.
A diabul.
Águr águr iar céin beith i péin péin.
ni síd sid.
amal chách cách co bráth bráth in cach thráth tráth cid scíth scíth.
A lugugud.
Fland mac Lonain.
Mo charasa Cnámine caras iath n-Éile n-achtach.
bid fálid frim dámine cia dom facced cét marcach.
A oen.
Clothna mac Oengusa Imchomarc roruad rogda.
d'fir imdích sosluag Sadba.
a iath na trenfer tigba úaim do threnfer glegel Gabla.
A doerugud.
Mac Legind fri gilla rig Resad Ar corrucan cumraide.
ollurgbail ar nglanbaile.
nis fuar caem a chomdile.
ciaso daer is dagduine.
A urard.
Frim gruad corcra ma chora.
domruacht bochta fombena ni chelim uair it cara.
feib atberim atbera.
A irísel.
in ben síde cecinit Sect mbliadna lána o noct.
fotgluasfither ón oenphort feraib mnaaib mairg ros bí imin Dond cathach Cualngi.
A lorgga fuach.
Cormac cecinit issin Tririg.
In tóceb mo churchan cíar.
forin n-ocian n-uchtlethan n-án in rag a Rí richid réil.
asmo thoil féin arin sál.
Imba sessach imba seng imba tressach torgib drong.
a Dé in cungene frimm.
o thí oc techt for lind lond.
Lorgga fuach eter da focul id_est sal & sessach.
imbá.
is í in lorga fuach.
A dealt n-etarléime id_est remsuidigud óensillaibe eter da chomfúaim fidraid.
idem in eodem.
Ced leth co bráth iar cuaird chross cos lafe mo bachlach cress.
imbá sair imba siar ní súail imbá fothúaid imba fodess.
Is é in desmerecht and sin id_est ced eter dered ind raind toesig id_est lond & tossach ind raind tanaisi.
A thelgud noe.
Orddan na rríg recht as gleo céin ba béo bert fogní saerthot slantot cecha sa tathot rota rodatí.
tissat.
A urachil calaidi.
Cencob delbalaind mo drech.
nimthá a chleith ceil na guth.
deithbir dam.
diúir mo dath. uair nach i ro chiúir mo chruth.
A airichil fuit.
Colum Cille céin nombó.
bid mo ducan da co fert fri cach nguas gera dat no molur méit mo derc.
A Cendfochrus.
Fegsat filid Fail i fus.
fenchas co feig la Fergus.
mad tar mal cach maige immach doróscib doínib Dubthach.
A Dia a A demidichned Dal ro dalus ba mór in báes.
issinn arus os Druim Lias.
a mmo Chomdiu a rí ra cach mbi biu ba bas ní thías.
A deichned La mac fir neit fadb corcra teit daig de nim ni tercda forruim denn.
co cruind ochtga gnath cend i crub Con Echtga.
Is hé a bra is a ru fúair lass fil gruad gland amal gréin sein sith fri silbad rig co reing rig.
A genis de.
\Is he mac milis ne tar cach triath is sí ímcain imchess caich fri fath a finchruib ar fuach 