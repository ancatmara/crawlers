Une version irlandaise du Dialogue du Corps et l'me:
A cholann bhocht mhítrocairech a chnu chraosach na n-anmhíana a-reilic na mallachta agas éisdechta easgcaoine créud do chuir san riocht sin thú gan deilbh gan dreach gan bhíadh gan eudach gan tréoir gan tapadh acht amháin an peacadh; créud do leig ar lár thú gan mhuirnin gan mhaóir gan mhuinntir acht an peacadh; créud é an ní chuir bón ós cionn do smúaintighthe sanntacha saoghalta acht h-uabhar & honóir do ghairm & do ghlóir; nach fán breacadh do rinnis gach droch ghníomh dá n-dernuis; nach tusa do bhí ané go subhach suaithnigh sotalach go madhrach mórdhalach & go meardha meanmnach ar an t-saogul bhocht breagach so lán dhiomus & d'aimidecht?
gídh ataoi thú aniodh faoí thorpán criadh gan t-shuim gan aráid budh h-uaibhrecht ionghanntach míthuigseach go t-trasda thú; ca bh-fuil an forba no an feronn nó an finechus do bhí tú a chruinniughadh ariamh; ca bh-fuilid na cúirtiona no na caisléin do chuir tú súas; car ghabh an crodh an clann an conách do sholáir tú; ca bh-fuilid an buna & an bhanntracht an t-aoibhnios an t-ól an céol an comhlúadar an lucht freasdail & fritheoilte do bhí agad dod réir
Dar n-dóigh as aislin do chonnairc tú acht cionnus thaithnighios leat anios an adhbhadh dheroil-sin ina bh-fuil tú tú anios ad luidhe id t'aonar san uaigh gan lucht énleapadh acht péisdeogadh na talmhan dod chrinn; uch uch is mairg do lesaigh lé h-iomad sóigh an corpan sin doibh; feuch anios muallach do thighe ag tuitim ar do shróin gan ced iompódh go deó agad; atá do shúile dúnta do bhéul druite do thenga gan úrlabhradh do chluasa gan éisdecht do chétfadh uile ar g-claochlódh & do cháilidhecht ar n-dol seacha acht do thruime amháin; d'imidh do lúth & do lámhach do ghoil & do ghaisge d'imidh do chommóradh oirechtus aoibhnis & aiéir do charuid & do chompanach gacha taobh dhiot do bhris blath do bheatha & caoindhealbhadh do phárta ré do mhnaoi ré do chloinn ré do chinnedh & ré cách uile go coitchionn ar mhodh go bh-fuil na h-uile dhuine lán d'fuathfairecht ort budh dheasda ní bhíadh do chumhaigh na do thuirsi ag cur ar do bhancheile ní sia óir do thruaghlidh h-ailne & innioll do chuirp & do sgéimhe & farraor biodh nach mothaigion tú duagh nó dochar is géarr uait na píanta siorraidhe suathain & aontíghios daor an diabhail a n-dún bhróghach dhuaibhsech iffrinn & adubhairt:
‘mo mhallacht ort a cholann ghearghuinioch fá dheoigh is diombhúan ar g-comann a chriadh fhollam is mairg dar t-tugadh mar chompánach nó mar chéile thú a drochbhean mhilltech mhallaighthe is olc do mhíana a phéisd ghranna is tú do mhill mise is truagh an tuigsi a t-tigh iffrinn a n-diol do mheisge is búan me faoi dheacra’
Freagradh an chuirp ar an anam A h-aithle na h-eolchaire & an ghearáin-sin do dhéunamh don spiorad d'eirghe an colann na seasamh amuil & mar do bheith sí beó iar n-déunamh mórosna & egcaoine dhi as e ró-raidh:
‘Cia thusa chanus na briathraibh buile sin liom nach tú an t-anam do bhí ag stiuradh an chuirp si go t-trásda má's tú cheana ní fior dhuit a n-abair óir is uait immorro tháinig an uile olc chugainne ar an adhbhar gur chruathaigh Dia thusa mar dheilbh & mar chosmhuileacht a n-aon anam amháin thú & go t-tug trí tiodhlaice dhuit mur atá tuigsi toil & meabhair tuillead oile go t-tug cétfadh aille examhlaidhe uaisle dhuit maille lé h-ioliomad grása & tiodlaice chuir 'na chenn fós gur graidhigh comh mór & sin tú ar mhodh go t-tug a aonmhac féin ar do sgáth ar bhearaibh na croiche césda chum do shaoradh ar sclabhuidhecht an diabhuil thug mur an g-cedna mise bhochtóg dhuit chum do shaothair & chum do sheirbhise ionnus go n-dennmís léorghniomh & leasughadh & go bh-fuighmis loghadh & luaidhecht ar saoghal-so acht atá ní cétna budh h-airm a laimh amide na tiodhlaicthe sin do thabhairt dhuit-si & budh maith ar an n-duine maith do dheanamh ort óir do bhris tú an dlíghe & do ghlac tú slighe chodarsna na lochta ar an adhbhar sin ó's tusa an bhantigherna & gur mise an bhanóglach & gurab agad-sa do bhí an chíall agas an tuigsi tré ar dhligh tú sinn ar aon do stiuradh ansa m-beatha iolchrothach shaoghalta so
Is truagh thug do thoil & haonta chum na n-droch n-gniomhartha truaghlighthe toirmesgacha & do deimhin ó thugais go h-egcorach eigceart is ort féin is córa aith-bher gach uilc do bheith & ní oram-sa donóg do bhí gan chéil gan reusún; a Dhia nach léor dham m'fhuil & m'fhéol bheith ag leaghadh loghadh & ag morgadh go n-dearnaidh cnumha gniomhacha grana bios ag creim mo colla & mo chnámhadh san g-carcair chruaidh chumhang si anna bh-fuilim ar sgath uilc & do dhrochghniomhartha & gan mo dhamnughadh go siorraidhe acht mo núair is gin do-chuaidh ó fhurtacht me’ & adubhairt an rann mar leanus:
Anam nach dernadh mo leas druid uaim ó rinnis m'aimhleas A m-brigh iffrinn cúis gan cheilt budh soiléir ann ar g-comhghleic
‘Ní fhuigfiod-sa thú fós’ ar an spiorad ‘acht seasfad ad t'aighed & tairgfidhd h-aighnios égcórach do chur ar g-cúl & as é adubhairt: 'A chollann thana tholl thruaillidhe a bhochtóg bhocht bhelsgaoilte a shaeáin shiabhartha shalach agas a chonablach mhillte mhallaighthe a sheanbhaidh sgaoilte sgannalaigh amid uallach amhnaireach dhoilighthech a dhrochomhairleach cia mhuin duit labhairt comh gér & sin riom-sa tuig chena gídh go n-abair tú móran don fhírinne gan fheuchuin do sin an tan budh mían liom-sa srían do chur ré h-anmhíanaibh ré píanta corpurdha ré h-anshogh ré tart ré trosgadh ré tuiruis ré dusacht fhada ré droch leabadh ré smúaintigh diadha & ré h-úrnaighthe gurab ansin do thionsgnadh diomhaoines an t-shaoigil do thaithneamh leat-sa mur aliogán iongantach gur tharraing brígh do chétfadh cuige féin go h-uile ar mhodh gur léigis tharad an uile ghníomh grásamhuil 's gach brudach coinsias & tegasg seanmóra dá bh-fuairis ó Dia ariamh ag muchadh soillsi na tuigsi ag ithe ag ól & ag potairecht ag briseadh na n-aithionta & ag seachnnadh na suabhailce ag labhairt go gáirseamhuil tabhairt a sámhius féin dona cétfa corpurdha do ghrés nó go rug teanndhaladh & anbhuaneadh an bháis a líonta damannta an t-sheannpeacadh ort nó gur thuit tú a g-cétóir san leabadh phíanta sin ann a bh-fuilir as lár h-aoibhnis & h-acfainne agas gan ar do sheilbh acht an eisléine amháin anios is fíor gurab dhamh-sa budh do stuiradh ó anfadh agus ó anbháin urchóide na beatha sin óir is agam-sa do bhí árdthighearnus ort gidheadh ó mheall tusa me ré clúaine saimhe shaogalta ag tabhairt uirruimme dhuit go h-aibhrisc tuitmeach aithrisim dhuit go firinnech gurab tú as mó tabhadh na b-píanta dhúinn; acht chena ní bhéram ar ar n-athrígh feasda’ íar t-tuigsin don cholainn gur b'fhíor don spiorad an comhradh sin do sgread & do sgréuch ag gul & ag egcaoíneadh a lochta & do thionsgain ag comhrairc ar a mathair Eubha & adubhairt:
Nior bh'eol di an chain do chomhall mo thruaighe nach raibh ar a bhfuighioll bean do chuaidh ar fad abhall do rug m'anam uaim ar ubhall
Freagradh na Colla Do fhreagair an corp an t-anam ré briathraibh guilighthe & as é adubhairt:
‘A chara ionmhuinn go t-trasda atá ar g-cuirrthedh a bh-fiadhnuisi Dé & an t-shaoigil & a lathair ar t-tigherna Iosa Criosd ar an adhbhar tar éis é dar g-cennach go daór doilighthe dó-fhaisneisi do leighidhmair lúach fholla & fheola amudha & a n-aisge a n-geall ar mhaithes deareoil & ar sholás géarrbhúanach shaogaltha & atámuíd anios na eiraic sin dar n-dóth a g-cuidechta chéile chum na b-píanta siorraidhe súathain tre mhór cheart Dé ní h-ionann cuir dhúinn ar aon ar an adhbar gurab agad-sa do bhí stiuradh na beatha d'imirt go maith & dá bhrígh-sin is córa an breithemnus as truime & is cruaidh do thabairt ort óir is féidir a dhearbhadh ré h-aoliomad résúin; dá mudh áil leat-sa Dia orrdhercach uilechumhachtach d'adhradh go foirfedh & gan onóir Dé do thabhairt don t-shaoghal na don chollainn ar chomhairle an dhiabhail acht an deileamhuinn do ghradhugudh go critheglach comhdach macamhuil ós cionn an uile chrétúir d'eireochadh dhúinn arís go maith; dá n-déanta cóir & comhthromh idir an trén & an truagh & gan do lámh láidir do leagadh go trom ar an anbhfhann acht do dheirc do thabairt do locht an gill ar Dhia & ar dhiollechta & baintreachadh do chumhdach & gan díbeirt do dhéunamh ar eaglais do dentaoi trocaire fá dheoigh orruinn an treas feacht dá seachanta drochchomhlúadar na n-droch dhaoine millte mailisecha do bheir aighedh ar an uile olc go míchoinsiasach ag imirt ag altrannus ag déunamh feille fionghaile & ag dúnmharbadh & ag creim & ag cainedh daoine eille ag tabhairt na mionn mór ag imdheargadh Dé 's na naoimh ré h-ithibh ré blasphemia ré tiomantaibh diabhlaighthe dó-coisgidhthe ní daméontaoi mur so choidhche sinn & ní bhearadh dimhaoines ar chechtar dhínn; anios tharrlaidh mise cengailte posda leat-sa ann ar m-beatha & go bhfhúarus rann dod shochar talmhande & dod shólas saogalta acht as fíor nach t-téid maith amughadh nó olc gan dioghuilt acht is é as luaidhecht damh-sa ar son do mhailíse do-chí tú anios a láthair 's na baill a n-dernmar na lochta atáid agat ag líonnadh breantus morgadh & drochbhaladh ag techt dhiobh atáid ciorogadh cnumha & péisde aithreacha nimhe agas deamhuin aiéir ag dul trid eochair mo chleibh & mo chluasa tre fhuinneogadh mo chétfa & tre adhbhadh mo bhronn & as measa na sin an teghdhais caol cumhang so ann a bh-fuilim go dúnta daingen druidte go h-aonnaránach go lá an breithemhnuis deighnigh mo thruaighe mo thruaighe biadh siad dom chrádh go méinig míthrocairech gan fheuchuint do sin atá fhios agam go n-eireochadh me lá éigin id chuidechta-sa & farraor ní h-athrugudh ar ghlan sin ón úaigh go sliabh Sion & as sin go teinntibh tenndhala iffrinn áit a m-biam dar b-píanadh an feadh bhias Dia ag caithemh na glóire ó bhás go bas do chuaidh ós cionn an uile uathbhás ó bheatha go beatha & ó phéin go peannuid gan crioch gan foirchionn is truag sin ag dul d'éug gach momint & gan ar ar g-comus dul ar neimhní acht a bheith gan críoch gan foirchionn croithbhéo go siorraidhe a chriosdaidhe croidhe cuireadh na briathradh-so eagla ort & dén aithrechus tuig go grinn na roinn-so romhad’
fiodhbadh chrionn chnámhadh na colla cumhdach fallsa féoil mo bhall uir gan tora criadh na colla talam me & anam ann úir mo charad tar uir oile ní aithnighim in san úaig ag so um láimh é 's ní aithnighim cnaimh an té d'aithnin uaim
Nuallghubha an anma Is annsin d'éigh an spiorad ré nuallan truagh tuirsech & ré truaghthuirsi aighmhéil treabh aoineach go gruamdha geránach & go dían diocra diochoisgedh & as é ró-ráidh:
‘Uch uch is truagh do rugadh me uch uch is truagh do ginnedh me uch is truagh do cuireadh san g-colainn ghranna-so isteach mé is mairg dham nach mo chloich nó mo mhaide do bhios ó nádúr na neithibh neamhurchóidech
Mo sheacht mallacht ar lá mo thuismighthe is truagh nar éirigh crainn & clocha gaoth & aiéir ranna & relanna an chethardhuil a g-coitchinne um aighedh dom chur ar neimhní i m-broinn mo mhathar sul tháinig dham dul san riocht-si an aighedh mo thigherna; acht mo chrádh crét far chruthaigh Dia me & a fhios aige go rabhus ar sligh dhamannta; acht is ró bheannaighthe cóir conáigh gleas na n-ainmhintibh bruideamhla óir téid ar neimhni uile éidir anam & chorp tar éis a m-báis gaoi féin gan damnughadh a rígh nimhe is truagh nach mar-sin éirghios don peacach bhocht tar éis euga & níor sharbh a dháil fa dheireadh acht farraor is searbh & is ró shearbh mar chim-si’ is annsin do ghlac racht gola & olchuire an t-anam & do-chan na briathradh-sa:
Mo sgread is truagh mo chás-si mo bheith beo is trúagh an trath-si créud fá n-dearnus cionta grana a n-aigheadh De & maithes m'anma
's nach don chloinn me shíolradh ó adhbha acht creatúr do chruthaigh rígh na n-grasa chum na beatha siorraidhe sasda ré toil na colla is mairg do tharrladh
Mo thruaighe mur chonnairc me an lá-si innar chaillios an uile thairbhe flaithios Dé le méud meanma ar an saoghal ag iarraidh garma;
Ó sé an samhín aithreach merda
a bheith choidhche i b-píanta searbha ré saogal na saogal feth mo thigerna i-ttigh iffrinn gan dáil garma
Ó phíanta ifrinn is ró mór m-uall; a righ na sluagh ní maith gach ní mo techt ar an saogal ariamh is truagh i leabadh fhuair dam ós crioch & cetera
Ceisd an chuirp ar an anam Is annsin do labhair an corp ris an anam go truagh treamhnach: a h-aithle na cluidhe-caointe sin ós cionn na h-uaigh as é ró-raidh:
‘cuirim foircheadal ort a spiorad’ ar si ‘fan aithris damh crét íad na pianta is mó do chonnairc tú a n-iffrionn nó an bh-fuil fáth dóchuis ag an drong dhamannta as trocaire nó as páis Chríosd & fós an bh-fuil sochar ag na daoine uaisle onóracha ag na ríoghthaibh nó ag na ró thighernaigh nó ag na prelaidibh bheth go t-trasda a bhflaithemhnus an t-shaoigil-si nó an bh-fuil fáth dothchais aca fuasglaidh d'faghail as forba feronn nó finchecuis ór airgiod no olla mhaithiosa’
In inferno nulla est redemptio’
‘A chollann’ ar a spiorad ‘atá do chéisd gan chéil gan resún mur budh meinic lé do chomhrádh go t-trasda a bheth ar an adhbhar nó go n-airmighther rélanna nimhe gainemh traighe & féur na talmhan nó go t-tiomsighther an fhairrge mhór na mionbhraonaibh ní féidir innsin nó aithris ar mhéud & ar a examhlacht óir atá arus na b-pian go h-allta a n-úir medhón na talmhan go domhuin díamhair ar mhodh go m-bearaidh duine ar lán a dhoirnn don dorchadus ann gan féuchuin do sin do chidhfithi tú an uile ní rachus chum dochair duit & ní fheicfidh tú éin ní rachadh chum sochair dhuit acht biadh an uile ní a riachtanus ort & ní bhiadh riachtanus ar bioth ar faghail agad amháin an bás a c-cionn gach móméint agus tú mar sin ag searga éuga do gnáth agus dod athnuadh arís chum an bháis agus tú ar an modh sin do ghnáth gan bhás gan bhetha ar mhodhaibh examhladh go siorraidhe súatháin bíad tú lán d'aibhrios lán don uile thinnios & thrioblóid 's t-teallach tinntighe na b-pían ball a bh-fuil ioliomad breantuis & drochbalaidh ball a bh-fuil gorta plaigh & ocurus ball a bh-fuil comhairc osnaidhe & dórta dér ball a bh-fuil siansán truagh tuirseach na n-deamhan na n-diabhal n-athgharbh neimhnech ag freasdal & ag fritheoladh na b-pian tinntighthe dó-fhaisnéisi dona daoinibh damannta do réir méud & miosúr a b-peccadh acht atá ní cena: tá drong dhiobh dhá b-pían go h-examhuil dá g-caisgairt & dá n-gearradh drong dá leaghadh & do lomadh drong dá rostadh & dá bh-fritheoladh drong dá m-bruith & dá m-bearradh i b-pic & i roisín & a miotolaibh examhladh eile & a srothaibh tairpighe teinntighe; suilfior & salchair léna n-gnúis & léna n-aighedh farre gach pían mhór adhbhal eile anna bh-fuilid; atáid aithreachadh neimhe & peisde granna ag siubhal ar gach ball dhiobh dá snoidhe & dá sniomh; atáid i t-tinne nach muchan uisge & a sneachta nach leaghan ré teinne ar leacaibh oidhre & anródh dá síorchradh léim aca san teas & léim eile san bh-fuacht & léim eile san tornn teinntighthe dá t-tleigionn i m-beul na n-óilphéisda n-oirrderca n-iffrionnda nó go n-ionarbháid uatha íad tríd an uile uathbhás tarr anios chum na toirneadh cédhna & atáid cnumha a g-cóinsias mhaillaighthe ag deunamh fiadhnuisi na n-aghaidh gur chóir & gur chomhthrom a m-beith san bréin bhroidh-sin atá an t-édóthchus dá seargadh atá an tuigsi dá n-gearradh atá an toil na sgrúdadh racht na feirge dá t-tachta innbher na b-peacadh dá sgíuradh & bíadh mar sin ag clamhadh & ag imdheargadh na trínóide tre bheith síor’
‘Do thaobh na ceisde eile do fhiafraigh tú dhiom a chollan cionnus atáid na prionsuidhe saogalta a n-iffrionn atáid mac Péil Sáesar Dompinus Alasdrann uaibhreach & ríghthe diomasacha an domhuin & na cruinne cethardha fá phíana dáora docharacha acht atá ní cedhna: is mesa & is truime an pheannaid agus an philóid ann a bh-fuilid na droch ghuibhernoirígh Chriosd prelaidigh claonbhreacthacha na h-Eagluisi na iad uile óir atá lucht an fhuarchrabhadh lucht dúnmharbadh lucht druise graineamhuil lucht fóghla & losgairt an domhuinn a b-fhioriachtar iffrinn fá thuile na b-pian agas gach drong eile mar thulliadar an gniomhartha ar an saogal-si’
‘Anios glac fá dheoigh uaim fuasgladh san treas ceisd do chuiris oram .i. a n-dentar trocaire ar an droing dhamannta nó a n-glacar fuasgladh asda biodh a fhios agad dá m-beidaois naoimh na cruinne ara n-úrnaighthe go bráth & úird riaghialta an domhuin 'na síorthrosgadh go h-éug & fíréin an domhuin ag tabhairt maithios na talman mar dhéirc lé h-anam aonchretúir amháin dá m-bíadh a n-iffrionn ichtarach nach deandís fáoithe furtacht no fuasgladh dhó ó na phíantaibh ar an adhbhair nach féidir lé h-ainglibh fhlaithios Dé ar ór an domhuinn foiríghthin dá laeghad do thabhairt don drong dhamannta
In sæcula seculorum’
Is brónach an treabh bruith ifrinn Fuair a n-driothlionn gher sias iad An dún díchumann daoradh Priosún na b-pían
Smaoinígh a chriosdaidhe croidhe gur fíor na briathradh-so & cuiruidh srían ré h-anmhianaibh
Urghairdios na n-diabhal ag breith an anam go h-ifrionn a h-aitle na truagh agallamh sin do bhí ar an spiorad & ar an anam iar sgaoileadh ó chéile dhoibh agas iar t-tuitim don chollainn san uaigh & iar g-clos uthbhás iffrinn do chonnairc an t-anam bocht chuige idir dhá dhiabhal ghreanacha ghranna budh duibhe shiabhartha na gúall gaibhidhe gabhan & locht fidhlídheacht agus pintéireacht an domhuinn níorb' fhéidir dhoibh égcosg nó macasamhladh na díse reumhráitte so do sgriobadh nó d'fhaisnéis ara n-úthbháthas & ara n-droch dheilbh & iar t-tiacht do láthair dhoibh a g-cétóir do shaithadar an dá chrucadh chama chrumadh cruaidh iarneadh abhus & thall san spiorad dhamanta sin & do róladar etorra é dá cheasadh go doirsibh uathbhásacha iffrinn & eision ag búirfeadh & ag béicedh; tangadar na chomhdháil ansin slúaghtedh di-aibhlaighthe deamhnaidhe ág ulgháirdios fan anam chriosdaidhe sin do dhamnúgadh mar budh suabhach luagháirech léo a bheith ag commhaoideadh an cosgair sin & is amhlaidh do bhadar ag tabhairt buidhchuis dhó fá na sheirbhís ar an saogal óir budh iomdha duine eile do mhill sé le droch éisiompláir misge agus stripachuis & dá chionn sin go bh-fuigh luach & luaidhecht on Lucifer .i. a bheith dhá chnaoílosgadh na bh-fochair féin i t-tinntéan na b-pían go bráth ag éisdecht lé h-uirluidhecht na n-diabhal lé confadh na b-piasd n-deamhnaidhe lé súisde na druinge damannta & na n-diabal ar gach taobh dhe gan tús gan deireadh ó sin amach go siorraidhe suathain; do chriothnaitaidhe an t-anam bocht go h-abhalmhór ar bh-faicsin iffrinn fhosguilte & na b-píanta ollamh imfeadhma chuige & adubhairt:
‘a éin mhic Dé dén trocaire ar do chretúr bocht féin’; is annsin do sgairt na diabhail ag fonmhód faoí & adubhradur ‘is ró mhall a ghoires tú ar chabhair & ar ainm do thigherna Dia & as egcóir dhuit ó's dhuine thú do bhí ag fóghnamh & ag déanamh seirbhisi ar feadh do bheatha nach orruinn fein iarrus tú cabhair & coimeirce anios tar éis breith dhamannta do bhreith ort & tú ag techt ar ar láimh gan súil athbreithemhnuis no cet gairmedh ar ais go bráth agad; & da bhrigh sin tuig feasda go m-biadh tú a g-cosamhlacht nádúir lin-ne mur gach diabhal eile ag mallugadh Dé go suathain’ & iarna rádh sin do chasadar an spiorad thruaillidh sin 'na mheall tinne & do theilgiodar a m-béul iffrinn annsa tinne é níor chían amhlaidh don anam bocht an úair do chuadh a n-eadóthchus ar Dhia & ar an g-cúirt neamhdha & do ghabh ag griosiugh an t-aonndia & na n-ainglibh & adubhairt an rann mar leanus:
Mo thigerna dom threigion ó atá ag iarraidh grasa air ní bh-fiugh
duiltuim don ghlóir duiltuim do Dhía
ni bhiam ní sia ag ríogh 