A fir thall tríallus in scél, cen innisi nínathgén, a chara, cin hé hi tass, dotrala fo ainéolass.
Int éolus-sa rádi rimm, ferr duit ná cloisti as do chínn cáit Cruithnech gius Gédel ngel condat secht maccu Míled.
Dá macc déc oca ic Milid, mased ráide darírib, secht micc oca ic Fál ffrriuin?
is a cóic a mac Bretanmuigh Britus, iss é in cóiced cóir roráidis frimm fo chétóir, ainm athar Britáin fó nimh nochon fetar-sa, a f;ir.
Isicón athair Britesic no Mílid, mar aderid drong ali, acht ní hé, acht Issiccón Cía hairmm búi Britus cen brath, isin Gréic robúi Brittus conid rochlannaigh innte.
abair frimm masat éolach, caidhe a lín for sét íar sain, trí chóeca fer & trí chéco ban, is é lín tánic Brittus assin Gréic.
dia rochlann i mac Bretanchaib?
In tor-sa, cía hairde ó lár.
trí chaéca cubat ina hairde in tuir.
noco romesc Críst gan crád?
cía lín luid Fénius Farsaid do gním in tuir trénchabsaid?
trí cét lánamno lánanamno luid Fénius Farrsaidh don tur.
Cía hairm ruccad Góidel Glas i n-Éigipt dano rucad Eber Scot.
inniss mas imdo th'eolus, cía do chlannaib Góidil glicc rogab in Sciathia scíathbricc?
Éber Scot mac Srú maic Esrú rogab ríge na Sciathia re secht mblíadna.
Cía lastorchair Éber Scot Noénius mac Nenuail, is hé romarb Eber Scot.
co rabi in rígi robocc?
dar Muir Luíis, lethan ler, cía lin lung luid Agnoman?
dar Muir Luius lucht tri lung táncatar Gáidhil asin Scithia.
Íar ndul immach for linn lir cía forfácsat dia muintir?
Glass mac Agnomain atbath oco i n-Insi Carónis for Muir Luiis.
cía fúair in leigius dóib thall ar medhrad na murdúchann?
Cacher drúidh atbert friú céir do leghad in cluássaib.
Fechtus táncatar cen táir clanna Góidel a hEspáin, ceithri túathao tair tall fora roémsat trí madmand?
in aimser tángatar clanna Góidil Glaiss maicc Niuill a hEspáin rofichsit na catho-so cath for Langbardu, cath for Baccrachu, cath for Toissendu.
Cía lin lotar d'Inis Fáil in chlann-sa Míled Espáin?
do thóisechaib & deich míli cathmíled & amus & mogad & cert céit in cach áe & ban, is é sin a lín.
cía tóisiuch adbath dib thall ar medrad na murdúchann?
Ernán ósar na clainde, is hé atbath díb ar tús.
Cía haided fúair Fótla in bean, siur do secht maccuíb Mílead?
bádud dano robáidhed Fótla i n-Inbiur Bóinne.
cía ceathrur gabsat ós Bóin cethri maic Ebir Ér, Orba, Ferón, Fergna.
tar éis trí macc n-Erimóin?
Muimne, Luighne, Laighne.
Cía las torcuir Cuála cain la Túatha Dé Danann, la Crimthann Scíathbél.
ocus Brego a degbráthair?
éc atbath Bregho i mac Bregmaigh.
cía lin dia bráithrib gin brón dorochair la hÉremón?
triar díb dorochair laiss Amairgin & Éber & Colpha.
Ceti trí breatha co mblaid ructha ar tús i n-Góidlib?
in breth hi Cinn t-Sáile.
cía do chlainn Iareóil fo leth forsa ruc Conmóel claénbreth?
Fforollach mac Nethreóil maicc Iáreóil Fáthaigh maic Éremóin.
Cadet trí hanmunn Temra?
Líathdruimm & Druimm Cáin & Temair.
cía fer docer hi Cerna?
Conaire dano docher hi Cerna.
cía mac do Mílid a bus dorochuir i n-Argatruss?
hi cath Argatruiss dano dorochair Eber la hÉiremón.
Rothechtaid Roth in rí ruád, cia bás rusfuc cona slúag?tene geláin roloiscc Roechtaig Roth i n-Dún Soburci.
Sírna is Lugaid mac Lug roth, cid romarb riasinn armgroph?
tám romarb Sírna & Lughaid hic triáll in chatha.
Cía rí 'sin Uanua na mberg las torchair Rechtaid Rigderg?
Iughaine Mór, is hé romarb Rechtaig i ndígail a muimme Macho.
cía do chlainn in fir romarb docóid i mbás n-olc n-acgarb?
Cobthach Cóel Breg rosloscad la Labraidh Luingsiuch i n-Dinn Righ.
Atchúala mac is athair gabsat Érinn illdathaig, Crimtann mac Lugdach & Lugaid Sríab nderg mac na trí Find Emna, tri meic sin Echdach Feidlig & Clothra ingen Echdach máthair Lugdach.
Lugaid post co a máathair co nderna Crimtann fria. inunn máthair dóib, cén, air ocus inunn senathair.
Cadé bás Lugdach na lann?
éc adbath do chumaid.
ceitni trí seóit fúair Crímthann?
carpat & fidchell & in cétach Crimthainn lenn.
cía ben rochar Lugaid lainn?
Derborgaill inge ríg Lochlann cía dia raba int id Moraind?
do cathbarr búi 'mo chenn a mbroinn a máthar.
Innis cía robris in maidm for Connad Cerr mac Guill bailb, Túathal Techtmar, is hé robriss for Connad rí Cruithnech cía robris co tenn in cath for Sílén seng slabradach.
is hé dano robriss cath for Silén, in Tuáthal cétna.
In éol duit in glece co ngail romudaig Art húa Tuáthail?
Lugaid romarb Art hi cath Muighi Muccruime is ithi lochad coa lloss, cía dia fil in senáross dia tucait na nóe lochaidh do Lugaid mac Con conusdúaid cona n-erblaib.
Cía ainm na mná, monur nglé, roait Fíacho Araide?
Araide Bibre ainm a muimme, is de rolil Fíacho Araidhe.
Connla, caidhi in locht rolen, cor ort leis Fíacha in fer?
Connla mac Taidg bói hi claimhi nogur marb Fíacho Muillethan & co n-eissib a A.
Cía haided rucc mac Nathí Ailill, roba calma a crí?Ailill mac Nathí meic Crimthainn meic Énna Chinnselaig, is hé atbath éc luiuni.
cía las torchair Fergus Glutt acus caide in bás rofucc?
Bás Béicci, baile co mblaid, a éc extenso dolore inngalur fato.
aided Chein cellaig, a éc do úacht nó laighi dó a ngalur bréci a óenar.
apair, ma fetar, a fir, cía diarbo mac Aéd aithgin.
Cía ainm inn óinfíir co n-ágh lasa torchair Cú Chúarán?
Scannal húa Rabán romarb nó Flann Fina mac Ossu romarb Coin Cúarán mac Dúngailli.
mac Móile Dúin Congal cain, cía óenfer lasa torchair?
Scolaige mac Léighinn romarb Congal mac Máili Dúin.
Cía do rígaib Saxan slán dorochair la mac mac Báetan?
Oreth mac Alfraid rí Saxan, is hé dorochair la Fíacha mac mac Báetáin.
Flann mac Ossu cusinn úaill cía romarb do Chruithentuáith?
mac d'Eochaid Buidhe Conradh Cerr rí Cruithentúaithe dorochair la Flann & is hé Conraidh do marb Fíacho mac Demáin.
Congal Cerr cía hairm thorchair innis dam, a fir comthaigh, hi cath Fedha Eoín la Connachta, iss ann docher.
inn innisfe dún cia docer hic sruth Charún?
Domnall Brecc mac Echach docher hi cath Calatruimm hic sruth Charún.
Ainm máthar Echdach cin ail nocho tucat acht eólaig, Corpach ingen Fiachach meic Nuí.
maith sén doluidi ó thigh Muiredach úa Airt Óinfir.
Muiredach Tírech doluid a cath Duib Cumair co romarbad a athair dia éis, co ruc sum cona s%íl ríge hÉrenn co bráth ind ó maccaib bráthar a athar Cía hairdríg romarb mac Cirp?
Sárnía mac Cirp, is hé romarb Cairpre Liffechair.
caidhe compert maic da Birp?
cía rí buáid in maighi hi torchair mac Fergaile?
Domnall mac Murchada, is hé romarb Áedh Allán mac Fergaile.
Cía dorigni do Diarmaid airbid ághmair ar íarmairt?
Fráechán mac Tenussáin dorigni in eirbi ndruád do thrumm.
in lóech rosling in deirbb lib, Maglaine rosling & domarbad hé cía ruslá dia chind, Túathán mac Demáin meic Sáráin meic Cormaic, is hé roslan sic dar a chend.
Is hé fáth in chatha Caurnán mac Aédha meic Echdach Tírmchárna robái hic Diármuit i ngíallacht ó Chonnactaib, is hé is céimiu robúi in aimsir.
Co romarbad la Díarmuit hic Crois Coluim Cille hi Leirgin Úa n-Ailella, conid é fáth catha Chúile Dremne t.