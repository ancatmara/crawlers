A theachtaire thig ón Róimh le n-a síoltar gach seanmóir déana mar a-deir an peann ní gheibh séala achd an sgríbheann
Tabhair mar tugadh a-noir crois ó chomharba Pheadair; duille doirche gan drud ris má do-ug toirche thairis
Mar do ráidheadh ins an Róimh leasuighthear—lór do sheanmóir; níor bh'éidir glór oile ann do bud lór d'oire a fhulang
Níor hiomráidheadh san Róimh ribh díochur na gcliar a chléirigh; fríoth ó neamh Róimh éigin uaibh seanmóir éididh re héanuair
Caidhe an sgríbheann 'n-ar sgríobhadh an ealadha d'aithríoghadh?
déana mar do fhógair inn tógaibh séala do sgríbhinn
Focal nach fríoth i leabhraibh gan ní ar éigse n-ildealbhaigh; is léigheann gránna Gallda dámha Éireann d'ionnarba
"Donum Dei" an dán binn i gceartlár cuirp an léighinn; gaibh é is casgair a chéill; "asgaid Dé" sain go soiléir
Gan a luach ar na laoidhibh má a-dearar le deaghdhaoinibh do ráidh gan aoradh gach fhir do shaoradh cháigh a chléirigh
Más do mhian méaduighthe an lóin beantar d'éigsibh a n-anóir nach lór a chléirigh re chais lón gach éinfhir 'n-a éagmhais?
Ciodh um nar dhíochuir an dán ar dtoigheacht a tír Romhán Pádraig an iris do b'fhearr a hinis fhádbhuig Éireann?
Créad thug ar Colum Cille nach fionnfadh achd fírinne gach Dar-daoin ag dul ar neamh crodh ar laoidh mar do léigeadh
Do hionnarbadh eacht oile cliara Fódla féaraighe; a gcomhall do na cliaraibh ó Cholam an chéidbhliadhain
Tug gér oirrdhearc an t-eineach Mo Bhí cráibhtheach Cláireineach a shaoghal féin—fial an gníomh—
don chléir do iarr gér bh'fhairbhríogh
Tugadh lé ar an laoidh n-uallaigh gér athchuinghidh anuabhair an bhróg do chuir an dealbh dhi; go dearbhí fhuil impe
Duais nach tiubhradh damh duine do-bhéara mac mór Mhuire; do-gheabh ar duain dom dheaghdhán neamh mar fhuair Ó hIfearnán
Moladh daoine is dó as mholadh an neach do-ní a gcruthoghadh; ní bhí ar domhan ag duine ní achd moladh a mhíorbhuile
Rinn gach roinn rinn gach meadhra ag teacht tar an Tighearna; foghar gach tuile re tír moladh uile don Airdrígh
Gémadh bréag do bhiadh san duain is bréag bhuan ar bhréig dhiombuain: bréag uile gidh créad an cradh bréag an duine dá ndéantar
Ní ba liai-de ór ná each ag duine dámadh doichleach; gan sbéis i nduain ar domhan dá mbuaibh ní ba buanoghadh
Dá mbáidhtí an dán a dhaoine gan seanchas gan seanlaoidhe go bráth achd athair gach fhir rachaidh cách gan a chluinsin
Dá dtráigheadh an tobar fis ni béarthaoi muna mbeimis go deighfhearaibh saora a sean craobha geinealaigh Gaoidheal
Do bhiadh i n-iarmairt fhada do mhíleadhaibh mórbhaga folach a sgéal—ní sgrios beag—
gan fhios na bhfréamh ó bhfuilead
Folach cliathach agus cath fear n-Éireann do budh easbhach dá n-éis gémadh maith a méin gan sbéis i bhflaith ná i bhfírfhréimh
Gé tá marbh mairidh Guaire 's Cú Chulainn na Craobhruaidhe; ón ló tá a nós thiar is thoir a-tá fós Brian 'n-a bheathaidh
Beo ó mhaireas a moladh Conall agus Conchobhar; a nós 'n-a bheathaidh i-bhus nocha deachaidh fós Fearghus
Lugh do marbhadh le mac Cuill ní mhaireann cnáimh 'n-a choluinn; a nós ar ndul don domhan fós do Lugh is leasoghadh
Muna leasaighdís laoidhe a ndearnsad gér dheaghdhaoine i bhfad a-nonn do bhiadh brat ar Niall ar Chonn ar Chormac
Rioghradh Chruachna is Chaisil Chuirc na filidh fréamha a lubhghuirt slata teaghlach na dtrí mbrogh Dá Thí Teamhrach is Tuathal
Ní bhiadh muna mbeith an dán ag cruit téidbhinn ná ag tiompán fios deighfhir ar n-a dhala ná a einigh ná a eangnamha
Fios a seanchais ná a saoire ní fhuighbhidís arddaoine; léigid so i ndán do dhéanaimh nó no slán dá seinsgéalaibh
Dá mbáidhtí seanchas chlann g Cuinn agus bhar nduana a Dhomhnuill clann bhar gconmhaor 's bhar gclann saor ann do badh comhdhaor comhshaor
Fir Éireann más é a rothal ionnarba na healathan gach Gaoidheal badh gann a bhreath gach saoirfhear ann badh aitheach
A Theachtaire 