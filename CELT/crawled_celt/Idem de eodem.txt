Mo chen a chlaidib Cherbaill bát menic i mórenglaim.
bat menic ac cur chatha ac dichennad ardflatha.
Rapsat menic ac dul chrech i llamaib ríg na robreth;bát menic ac raind tána ac degríg do dingbála.
Bat menic i lláim ragil bail i mbítis Lagin bat menic eter rígraid bat menic im mordirmaib.
Mór de rígaib ca raba dara churis chomrama.
mór sciath ro scaltis i tress.
mór cend.
mór cliath.
mór caemchnes.
bliadan can brón ro bá oc Enna na n-ardslóg; ni rabadais riam i n-argg.
acht i llámaib ríg rogarg.
Datrat Énna nír breth gand da mac fadéin do Dunlang.
bliadan duit na seilb do Dunlang tucaisiu theidm.
Mór ríg rot techt ar eoch ard.
co Diarmait rigda rogarg.
bliadain ara cóic dec duit in n-airet ro bá ac Diarmuit, I n-oenuch Alend ra hed rat tidnaic Diarmait durgen.
datrat Diarmait in rí nár d'fir Mairge do Muricán.
bliadan co tend ro bá i lláim ardríg Alend.
ni raba bliadain can chath ac Murican morglonnach.
Dotrat Muricán ri Gall i taig Carmain do Cherball; nít tuc Cerball do dune céin ro buí ar bith bude.
Ropo días derg do días glan.
cath Odba na n-oiged; da fargais Aed Findliath fóen. cath Odba na n-ardróen. Ropo derg th'faebur rofess.
m Beluch Mugna rat mess cath Maige Ailbe inn áig fá ndernad ind immarbáig. Romut ro maid in cath cain.
dia dardaín ac Dún Ochtair; da darochair Aed garb glé isin leccaind os Líathmuine.
Is romut ro maid in cath.
lá ro marbad Cellach; mac Flannacain línib slóig.
Temraig aird uasalmóir. Is romut ro thraiged tess.
cath Bóinne na mborbcless; dar thuit Cnogba cleth inn áig immut fégad ar th'orgráin. Ropsat fraechda nirbsat meirb.
rapa laechda do lúathfeidm; dar thuitt Ailill frossach Fáil i tossuch ind immforráin.
Ni rabadais lá madma ac Cerball na cáemgarda.
nir atluig lugi n-ethig.
ní thanic dara bréthir.
Nocho rabadais lá liúin.
fuarais mór n-aidchi n-anuil; fúarais mór ríg co rath áig.
fúarais mór cath it chomdail.
A chlaidib ríg na rolog na sail bith for merugod; fogeba duit th'fer dána tigerna do dingbala.
Cia festa forsa mbia seilb.
na chia risa tibre theidm; din ló dochuaid Cerball ass.
cia ca mbia do lepthanas.
Nichat léicfider sech láim co róis Tech Náis co nertbáig.
bail i tá Find na fled atdérthar ritt is mo chen.