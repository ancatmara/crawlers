Fód codarsna críoch Bhanbha; mór d'uaislibh na hathardha taoth ar sgáth oiléin na n-olc fan gnáth doimhéin do dhúsocht
Iomdha leacht Ghoill is Ghaoidhil iomdha éacht do b'ionmhaoidhimh iomdha oil úir san eing-se re goimh thnúidh 'n-a timchill-se
Ríoghraidh Ghall Gaoidhil Bhanbha gnáth leo lot na hathardha re gomh croidhe dá chéile; blogh oile dá haimhréidhe
Meinic a-niodh 's a-nallain miosgais chroidhe ag cniocht Ghallaibh do chloinn mhéirsheing Ghaoidhil Ghlais fa Éirinn bhfaoilidh bhfoltchais
Meanma chroidheamhail chogthach aigneadh doiligh díoghaltach dóibh sin ag saorchath Banbha fir na n-aolchlach n-Allmhardha
Lucht inghreama Innse Fáil 's clann mhillteach Mhíleadh Easbáin casmhail a rún dá-roile fa Mhúr n-arsaidh n-Úghoine
Eagla cniocht Ghall re a gceanaibh eagla Ghall ar Ghaoidhealaibh 's gan ghlas fa éineing orra ní has d'Éirinn eatorra
Gidh eadh ní hionann gach olc is anbhuain fhairche Chonnocht achadh cuaingheal na gcall sean ó bhuaidhreadh Ghall is Ghaoidheal
Sluagh Danar ar dhruim a cean ar olc re huaislibh Ghaoidheal tír na sruth bhfaoilidh bhfosaidh Gaoidhil san chruth chéadna-sain
Tnúthach bhfoghla re fada Goill is mac Meic Diarmada —mór d'éintír ionnramh a n-olc—
fa fhionnmhagh gcéichtmhín g Connocht
Ní choisgid aonlá d'fhoghail Goill Fhódla d'fhuath Chonchobhair; bídh amhlaidh ar fhuath na n-Gall faghlaidh a dtuath 'n-a dtiomchall
Ní lugha as mhillteach mac Taidhg ar iath Cruachna an chláir mhínaird tír bhreaclongach na mbruach slim d'fhuath eachtronnach 'n-a inntinn
Mór longphort do leagadh lais feadh cogaidh an duinn dearcglais 's níor tógbhadh dún ná diongna san mhúr fhódghlan oireaghdha
Gidh eadh is easbhaidh air féin gach cion gnáth gach greas aigmhéil gach díbhearg dá ndéanann sain fa réadhfhonn mhíndearg Maon Mhaigh
Budh aithreach leis uair éigin iath Cruachna an chláir mhínghéiggil muighe slaitgheala síon dte gan aitreabha ríogh roimhe
Caithfidh cuingidh Cláir Meadhbha bheith ag ól fleadh bhfíneamhna —náir don tairngeartach ros togh—
fa ghairbhleachtach cláir Chruachan
Gach brugh dar bhris go talamh gach lios dar loisg Conchabhar budh saothrach ar a ghruaidh ngil ag uaim aolchloch 'n-a n-áitibh
Adamar tar éigceart n-Gall budh fuar do dhruim a ndéanann ráth shéad Chruachan na sreabh dte fa éadnuachar ngeal n-Gaillmhe
Seinbhean na ríogh Ráth Cruachan go mbia cuimhne a chreachruathar saoilim—gion go saoiltir lais—
'gun mhaoilinn bhraointigh bheannghlais
Tuigthe dhamh gé deirim sain do nós bhan nach bí Cruachain iosdadh úr oileamhna Chuinn; roidhiomdha dhún mar dearaim
Luighfidh air d'éis a ndearna; ní bhia cuimhne a céidmheanma glac as créachtdomhain ó chath ag séantolaigh mhac Mághach
Ráth Meadhbha na múr líggeal fiú a bhfuair d'ulc dá himdhídean do bhiodhbhaidh Bruighne na bh Fionn cuimhne ar dhiomdhaidh nach dligheann
Meinic riamh do rinneadh sain ag díon Chonnacht d'Ú Eoghain gníomh neamhthláith i n-uair fheadhma fa chreachráith bhfuair bhfinn Mheadhbha
Meinic lingeas leirg dtroda re cathaibh chlann n-Diarmuda tre bhróin ngéirreann síothghlan sean ar léibheann bhfíochmhar bhféinneadh
Meinic dhoirtear i ndeabhaidh d'fhuil chodhnaigh chlann Muireadhaigh ceatha braon ndorus ndomhain fan dtaobh solus síodhamhail
Adhbhar omhain dá dhreich dhuinn a bhfuil d'airrdhíbh Chon Culuinn san ghríbh dhreachmhaordha ón Mhuaidh mhir dá neamhchaomhna ar uair éigin
Cú Chulainn an chroidhe mhir níor chuir riamh i rinn éigin bríogh i gcréachtnughadh a chuirp síol na n-éachtchuradh n-orrdhuirc
An tráth fa dtigdis uile i g Cúigeadh chlann Rudhraidhe níor bh'uamhan le beithir mac Breagh sluaghadh na gceithir gcóigeadh
Fir Éireann d'aonrún cogaidh d'éis na Tána tángadair d'fhios Eamhna na mbánshroth mbinn ealbha ánrath fa Oilill
Lingis i lámhaibh Ultach an Cú fíochdha fóbartach tré bhróin gcrannruaidh choille reann i gcoinne armshluaigh Éireann
Innlid ar Choin na ceardcha a gcleasa áigh inneallta uaisle an chuire chneisghil chaoimh sa bhreisligh uile d'aontaoibh
Leathtrom muinntire Meidhbhe don chur-sa ar Magh Muirtheimhne téid soin ar chéadfaidh catha do Choin éachtaigh fhionn Mhacha
Gidh eadh tar éis a ndearna ar chathaibh Chláir sein Mheadhbha do créichtchiorrbhadh cneas an Chon sa treas éichtiongnadh uathmhar
Cuiris láimh—lór do phudhar—
d'eis a chuirp do chréachtnughadh slat do b'orsa d'fhine Ír ar cridhe an Chon-sa an chleitín
"An croidhe ad-chiú ar n-a tholladh go dul orm ní fheadamar gur neamhchruaidhe ná cur cloch" ar cur fearchuaine Ultach
"Gé a-tá a-niogh 'n-a chosair chró ní shaoil mé—móide mh'iarghnó—
narbh iarann cruaidh mo chridhe" arsduaidh ghrianfhonn Gháiridhe
"Bheith dom chroidhe d'fheoil nó d'fhuil dá saoilinn" ar Cú an chleasraigh "fa chlár sreabhghlas na mbeach mbinn leath a ndearnas ní dhingninn"
Mar sin narab séad samhail bheith i gcath a Chonchabhair gan ghuais fhuileachaidh d'arm ort a bhadhbh fhuireachair éadtrocht
Saoiltear leat le linn deabhtha croidhe iarainn aithleaghtha 's gan sgáth a chréachtghoine id chorp a bhláth céacht Mhoighe Connocht
Dar leat bídh lúireach Logha i gcath fad chneas míontana red dhimbríogh i ndíon do chuirp a ghríobh na n-ilghníomh n-orrdhuirc
Nó saoilidh tu-sa a thaobh slim go mbí airm Uair mheic Tuirinn id bhais tslim ghéiggealtais ghloin i rinn éigeantais agaibh
Munab eadh is iongnadh linn mar thig tu-sa toisg innill saor i gcéidrinn gach chatha a chraobh ghéigshlim ghorm Macha
A aigneadh fosaidh feithmheach a ghus reachtmhar ríbheithreach a dhreach shlim níamhsholuis náir a ghrianfhorais fhinn Fhuaráin
A éigne ón Charraig chladhaigh a phosd catha a Chonchobhair a ghnúis ghairthe re dtéigh tol a réim aithbhe dá hanfadh
A leac thairsigh na troda a choiléin chlann n-Diarmoda a bholg fichigh fionnshroth dtréan a chrithir shiobhlach shoighnéan
A-tá im chunnradh re a chéibh dtigh rann do ghnáth d'Aodh Mhág Uidhir géag armghonta ón mhín Fhinn mhuill d'fhírrinn adhmholta oruinn
Fiacha oram-sa amhlaidh sin inghean Domhnaill dreach fhaoilidh dlighidh sin míonrais molta dá síodhbhais dhil dhonnchorcra
Díoghrais mholta dá dreich dhuinn ní fuláir d'inghin Domhnaill; clú a saorathar is dual dí sduadh ó chaomhachadh Chairbre
Fód 