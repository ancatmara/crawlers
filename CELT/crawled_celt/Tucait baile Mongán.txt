Tucait baile Mongán inso
EÍSSISTIR id_est iarfaigis ben Mongan id_est Findtigernd do Mongán ara n-indissed di diuit a imtech Gáidside di mithisse mbliadna.
Dognith tánic de in t-áge hísin.
Baí dál már la firu Herend i n-Usniuch Midi blíadain éca Cíaran maic in tsaír & gona Tuatail Maíl Gaírb & gabala rigi du Díarmait.
Bátar in tslúaig for Usniuch.
Tusfúabart cassar mór and.
Bá si a mét.
Dí prímglais deac foráccaib ind óenfross i n-Ére co bráth.
Atrecht Mongán mórfessiur sin charnd for leth & a rígan & a senchaid Cairthede mac Marcáin.
co n-accatár ni in less mbilech mbroinech sainemail.
Tiagait dó Con lotar issin less tíagait isin n-arecol n-amrae and.
tonnach crédumi forsin taig.
Grenán hoímind fora senestrecha.
marfessiur deligthe and.
Tárgud amra isin taig do cholcthechaib & brothrachaib & di sétaib ingantaib taulchubi de fín and.
Fertha faelte fri Mongan isin taig.
Anais and gabais mesce.
Is and didiu cáchain Mongán and sin in mbaili don mnaí fó bíth donningell infessed ní di dia imtechtaib.
Indar leó nibo érchían bátar isin taig.
Nibo aidbliu leó bith óenadaig.
Batár and im bliadain láin.
a ndifochtrassatar co n-accatár ba hí Raith Mór Maige Line i rrabatar.
