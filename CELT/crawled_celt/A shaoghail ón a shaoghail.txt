A shaoghail ón a shaoghail ó 'd-chím do dhoirse baoghail ar ndéanamh cruidh is ciste nár meallar mi-se a shaoghail
A bhréagaigh ón a bhréagaigh gidh sáimhe bheith dot fhéagain is tu-sa an mhéirdreach mheangach mairg do mealladh led bhréagaibh
A mheangaigh ón a mheangaigh gidh lór feabhas do gheallaidh ar Dhia nár dhearnar m'aimhleas ar shaidhbhreas óir ná eallaigh
A chealgaigh ón a chealgaigh gidh ait le cách do leanmhain is tu-sa an sgáthán bréige; do thréidhe is mairg do mheabhruigh
A chleasaigh ón a chleasaigh gion go bhfuilingim t'easbhaidh is lámh fa chraoibh nach cromann bheith red chumann a chleasaigh
A bhrionnaigh ón a bhrionnaigh do-ní cumann an tsionnaigh uait-se gach olc do mhéaduigh a shaoghail bhréagaigh bhrionnaigh
A mheabhlaigh ón a mheabhlaigh do thréidhe is mairg do mheabhruigh go bráth mi-se nár meallair a shaoghail mheangaigh mheabhlaigh
A lúbaigh ón a lúbaigh gidh tearc duit-se nar umhluigh ó Dhia ghlórmhar níor gealladh nach meallfar fear do chumhdhaigh
A bhaoghlaigh ón a bhaoghlaigh do chor-sa is adhbhar aonaigh ó taoi go cealgach umam as do chumann a shaoghail
A shaoghail 