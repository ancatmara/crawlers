The Dindshenchas of Emain Macha:
Cid diatá Eomuin Machae?
Ni hanse
Bui righi n-Erenn hi comflaithius etir Ruad mac m-Bodhuirn & Cimbaeth mac Finntain & Dithorbae mac Dimain
Secht m-bliedna do cech oe hi flaith h-Erenn
Imcloeth beus hi cinn hsecht m-bliada na
Ocus is amlaid do-faspenta a righe do flaith nod-gebed beus:
‘Ind flaith si do-asselbtur duit a taspenad uait a n-ógi .i. dom-biur duit cen gái cen ethech cen imarbae cen anfir flatha
Glinne aurut friss .i. secht n-octhigerna & secht righ no druith & secht file .i. na h-oigthigirn dot fognam na druith dot ressadh & dott imdergadh na filid dott aorad tre m-bricht co rabuit i talmain ria nomaide’
Is amlaid sin tra do-aissilbith ind flaith co m-betiss immurgu na torthae iarna coir lasna flaithi
Is aire dognidiss in sin
Marb iar suidhiu Dithorba mac Demain co n-gabsat a mec a forba flatha .i. Baeth & Brass & Betach & Uallach & Borbchass coic maic Dithorbai maic Demain
Do-rochair lobra dano for Ruad mac m-Boduirn diata Ess Ruaid isin tuaiscert
Ni farcuib side cloinn inge aoningin namma
Macha a h-ainm-sidhe
O ssniastar side in flaith a comarbus a h-athar nissnarroet Cimbaeth i comflaithius
‘Do-ber-sa dam-sa illau catha’ ol sissi
Do-gnither son & feguir cath eturru & memaid for Cimbaeth
Gebaid si in flaith co cend secht m-bliadan
Tanic do Chimbaeth aimserá na flatha
‘Ni bera’ ol in ingen ‘conidruca ar ecin’
Fechuir cadh ann eturrua
Memaid for Cimbaeth
Geabuid si dano flaithius co cenn secht m-bliadan
Tanic co maccuib Dithorbae in sel flatha
Feruid si cadh Maidid rempe-si
Do meil si dano flaithius Dithorbai Cimbaeth cuice-si co m-bu he a fer & gaibid sí righi n-Erenn
Lottar maic Dithorbae for fogail & ba trom in chaladfhogal
Cech mac uilc robai ind-Eire do-choid chuca
In baile hi fuacartais nofhoglatiss ann
Ro-hearbad dano h-uadi-si naonbur cech tuaithe for a n-iarair ocus do rimarta geill cecha feine di-si dar cenn na n-drochmac batar forsan b-fogail
Con-dahualgnigset a feine ar a tuidecht dia m-bailib co na rabadar maic Dithorbai acht a n-aonur .i. a coic
Maoite a fogal-sum anacumauc asennud si iarum feisin for a n-iarair indhi Macha a h-aonar ocus facbais Cimbaeth ina suidiu & indleatha taos secuil impi-si & ceirt impi & ballan mor ina laim & lauidi fo h-Erinn for a n-iarir co ro-tuarascfat adi i m-Buirind Connacht
Al-luide ina n-diaid isin dithrub con arnic iman tenid
Suidid accu ocon tene & at-luidestar comruc friu nacha teostaiss co in a h-aenur
‘Can do-dechad a banscal?’ olin oig
‘Is do cein & fhogus on’ ol sisi
Do-berat biad di & doim-gairett dul chuice
‘Nato’ ol sisi
‘Caillech amnachtach truagh ni coir mu t-saurugad’
‘Con-ricfa fri firu anocht a chaillech’ ol seat
‘Cia raghas chuice a tosaig?’
‘Misi’ ol in sindsir .i. ol Baeth side focetoir
Do-bert a sliasait dar a braguit
‘Fe amai!’ olse ‘marb amin ben ocaib’
‘At fer trogh’ ol Brass side don cennu
Do-ber si dano a cois tar suide
Ticc a ceile
Fo-rurmed dano
Tecuit uile & at-raig forru & ataig lomain forra .i. uile ocus imatacht reimpi co rainic Eamuin dia marbad
‘Nato’ ol sisi
‘Oc saighid a cirt robatar
Is anbfir a marbad
Do-berthar immurgu fo daoire di foghnum dam-sa’
‘Cissi daoire do-berthar forru?
acht ani rosiass diar m-bruindib-ne
Is anfir a daorad’ ‘Is fior’ ol si
‘Claidid dano in raith immácuairt’
Suidid forro & eo gairid ina laim & do fóruinn impi toraind na ratha & ro cechladar maic Dithorba inn raith .i. int eo argait ro boi do-rat dar a muin oc torainn na ratha
Conid de sin ata Eamuin Macha inghine Ruaidhi & &rl Liverpool
Kuno Meyer 