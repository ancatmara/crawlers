Dorn idir dhán is dásacht; gairid bhíos ar buanfhásolc fulang na ndámh—dia do rath; cia leis an ndán nach díomsach
Mo dhán agus mo dhorn deas dias impidheach ar mh'aimhleas; is ollamh mho dhorn deas-sa ag sonnadh orm mh'aimhleasa
An díomas fo-deara dhamh do bhualadh-sa a bhadhbh Chruachan; a-deir a lán as a los "do-bheir an dán an díomas"
Mór an dásacht do dhuine dorn thort a thuir Maonmhuighe; a fhlaith cró 's gan a char tart do budh mó dhamh a dhásacht
"Níor chubhuidh riom a rosg mall"
a-déar ruibh a rí Cualann "bualadh neith dod ghualainn ghil gion go mbualainn cleith g Caisil"
Tugas a Aodh an fhuilt tais dorn duit agus níor dhíoghlais; dá mbeanta orm a chleath Chuilt do theach ní dorn gan díoghuilt
Dámadh i Leith Mogha a-muigh do-bhéaruinn é nó i n-Ultaibh arm do deargfaidhe san dorn a bhadhbh sheabhcaidhe shúlghorm
Mun ndorn do thógbhas id thaigh ná hionnarb mhé a mheic Eoghain; bean an dorn díom mar dhlighe is ná bíodh orm th'oirbhire
Leat a buain díom is an dorn an lámh dheas a dhearc mhallghorm a luach do dhán díom dhlighe nó an lámh a ghríobh Gháiridhe
Ní ba ní heich ní hór ceard do-bhéar dhuit a dhreach mhíndearg; nocha lámh cheana ná cos do-gheabha acht dán 'n-a ndearnas
Cuirfidh gach ar léigis linn barr anuabhair im intinn; smacht ar mh'uabhar do b'fhearr dhamh do bhualadh gidh leam leagar
Ní dhearna ollamh Uladh a chomhmór ar Chonchubhar; ní bualadh ríogh do-rhoighne 's do líon uabhar Athairne
Ní bhuailfeadh Torna an taoibh ghil Niall Teamhra ná Corc Caisil Niall is Corc dó 'n-a ndaltaibh; mó do-niam ort d'iomarcaidh
Brian mac Ceinnéidigh Codhail dá mbeinn aige im ollamhain tearc do chreidfeadh a chinn Mis go leigfeadh linn ar léigis
Léig a bhéalchorcra bharrghlain anuabhar let ollamhnaibh; maithfidh rí a dhonnabhraigh dheis ní d'ollamhnaibh ar th'aithreis
A Í Chonchobhair nar chleacht gan dán fhear n-Éireann d'éisdeacht budh é luagh ar léigis linn duan gach éigis i n-Éirinn
Ná bíom ní as fhaide a fholt fionn gan luighe ar aon ar éinphioll; 's ná bíom a bhile Suca gan fhíon d'ibhe a haonchupa
Fa liom do leathghuala dheas go ndearnas uirre mh'aimhleas; ná bean díom gion do ghualann ná miodh ná fhíon t'órbhuabhall
Mé t'fhear grádha a ghéag Eachtgha fa mé riamh t'fhear éinleabtha mé fear do ghualann gile a nuabharr geal Gáiridhe
Tú do-bheir ní dá gach neach tú an treas uaithne don oineach; ní fhuil a bhonn mar aol ann acht Aodh is Donn is Domhnall
Duine id cheann ní cuirthe dhamh a Í Chonchubhair Chruachan; ní fhuil t'aonmhac samhla sonn sa Bhanbha a chraobhshlat Chualonn
Do lingis an lucht ro theilg riot um chró Cathail Chroibhdheirg; cró Cathail do dhísligh dhuibh t'athair mun dtír-sin torchuir mbroinn do fhágaibh t'athair tú a Aodh Í Chuinn Chéadchathaigh gach aon dá rádh; a rí Cuilt d'Aodh do bhí i ndán a dhíoghuilt
Ní mairg athair fhágbhas mac i mbroinn a bharr na bhfionnshlat; sgéal leam dá dheimhneaghadh dhuibh nach fearr seinleabhar seanchuidh
Rí do ghabh Banbha mbladhaigh dar bh'ainm Fiacha Fionnolaidh dó fa báingheala na ba áirgheadha bó na Banbha
Aitheach-Thuatha fuair a bhfioll ro mharbhsad Fiacha foiltfhionn gur hionnarbadh ann uile clann fhionnardghlan Úghoine
Foirbre mac Fine 'mun bhfeall Sanbh mac Ceit Eochaidh Aincheann agus Éilim nar an dhe nó gur ghabh Éirinn uile
Gan ioth sa Bhanbha gan bhliocht ó Éilim tres an ainiocht gan toradh tar éis an fhill gan déis nar fholamh d'Éilim
Gan mhac aige 'n-a aghaidh iar mbás Fhiachaidh Fhionnfhalaidh do bhí acht an mac do bhaoi i mbroinn an tslat gan chnaoi gan chrobhoing
Fágbhais Éirinn—fá é a leas—
bean ríogh Teamhra le a toirrcheas go riacht i n-Albain Eithne gan argain fa a himeirche
Rug inghean airdríogh Alban mac ris nar chóir comhardadh; rug an tslat ghoirmdhearcach ghlan an mac toirbheartach Tuathal
Fiche bliadhan dó a-dearair i n-Albain dá oileamhain; tug ruathar neartmhar a-noir Tuathal Teachtmhar go Teamhroigh
Leis do cuireadh an céad cath leis do marbhadh mac Connrach;
Éilim do thuit le Tuathal dar loit Éirinn d'éanruathar
Dar mharbh rígh Mumhan a-muigh dar mharbh rígh Almhan Eochaidh dar mharbh Tuathal ó dtaoi-se Sanbh Cruachan id chomhaois-se
Do dhíthcheann sé ar son an fhill rígh gach aonchóigidh d'Éirinn; íoc as fhearr fhuair sa mheabhail buain a gceann dá gcóigeadhaibh
Do theasg Tuathal an taoibh ghil méidhe chinn gacha cúigidh dar lean Midhe don mhuigh-sin ó bhile gheal ghorm Uisnigh
Níor baisdeadh riamh roimhe sin Midhe do mhuigh ard Uisnigh; do lean Midhe do Mhuigh Sainbh ó thuir Line gér leasainm
Cosmhail tú ag teacht dar gcobhair is mac Fiachaidh Fionnolaidh; do bhí baois a bharr foltchas it aois ann is arrachtas
Aithbhir mar aithbhreas Tuathal t'athair a Aodh fionn Chruachan; a bhile Seaghsa is mar sain dar leam-sa dhlighe a dhíoghail
Do loit Éirinn 'n-a athair seanathair Chuinn Chéadchathaigh cosmhail a rí Sléachta sain 's mar do-ní éachta it athair
Cosmhail cuma cosmhail lagh dhuit is do Thuathal Teachtmhar; geal do thaobh a Aodh Uisnigh 's do b'eadh taobh an Tuathail-sin
Punann cúil bhuidhe bhachluigh ort a mhéirghil mhalachdhuibh; cruithneacht na mbarr an bairr-sin cam buincheart an bhunainn-sin
A rí Teamhrach a-tá fód troigh dheas dá gcumthar caolbhróg 's a-tá glantroigh óg oile fód a mharcaigh Mhaonmhoighe
Dearc uaine ós t'aghaidh mar fhuil mailghe donna ós na dearcaibh barr maothcham ós do mhalaigh a shaorchrann chlann g Conchabhair
A Aodh Í Chonchubhair Chliach deargfa im cheann n-Éireann th'óirsgiath deargfa i n-ágh a abhra gorm gallgha dan lán do leathdorn
Dorn
Tuilleadh dod chéibh chuirr chladhaigh uaim a Aodh Í Chonchabhair leat rann gach duaine san dorn a bharr Muaidhe agus Modharn
Minic mhaithidh mo dhorn damh a Thaidhg Í Cheallaigh Choradh; go dtabhair t'fhile dheit dorn do ghleic ní mire an Mhodhorn 