Immacallam in dá Thúarad
Adna mac Uthidir de thúathaib
Ól n-Écmacht ollam Herend i n-écsi & filidecht.
Atacomnaic mac laiside id_est Néde.
iarum in macsin do foglaim écsi i n-Albain co Eochu Echbél. ro buí i farrad Echach corbo eolach i n-écsi.
laa and in gilla co mbuí for brú mara. arbá baile fallsigthe éicsi do grés lasna filedu for brú usci. Co cuala in gilla fogur issin tuind id_est córus cainiuda.
torsi & bá ingnad leis.
Rola iarum in gilla bricht forsin tuind coro fallsiged dó cid ro mboí Co tárfás dó iar sain conid ac caíniud a athar ro buí in tond & co tucad a thuignech do Ferchertne file.
ro gab ollamnas.
nn-inad a atharsom id_est Adnai. iarum in gilla dia thaig & adfét dia aite id_est do Echaid. asbertside fris eirg do tír i fectsa.
ni thalla adar n-écsi ar ndís i n-oenbale.
uair forosnaí th'eicsi duit it ollam ar eolas.
iarum Neide reme & a trí brathir leis id_est Lugaid. Cairpre.
Cruttíne.
Docuridar bolc belce dóib for conair.
Asbert fer díb.
dia n-apar bolc belce. Uair na fetatar lotar for culu co Echaid co mbátar mís aice.
Lotar for conair doridisi.
docuridar simind doib.
Asbert fer dib.
dia n-apar semind. Uair na fetatar lotar for culu coa n-aiti.
Documlat úad i cind mís aile.
Docuridar gass sanais dóib.
Uair na fetatar cid dia n-eper gas sanais.
tiagait for culu co Echaid co mbatar mís aile aca.
Oro íctha dóib trá a cesta documlaiset do Chind Tíre.
iar sin do Rind Snóc. Documlaiset iarum a Purt Ríg dar fairgi.
corra gabsat i r Rind Roiss.
as saide for Semniu.
for Latharnu.
for Mag Line.
for Ollorbai.
for Tulaig Roisc.
for Ard Slébe.
for Craíb Telcha.
for Mag n-Ercaite.
for Banna.
iar n-Uactur.
for Glend Rige.
for Tuathaib Hua mac Bresail.
for Ard Sailech fris raiter Ard Macha indiu.
for Sídbruig na hEmna.
Is amlaid dano documlai in mac & craeb airgdide uaso.
uair iss ed no bíd uasna hanrothaib.
Craeb óir im uasna ollamnaib.
Craeb umai úasna filedaib archena.
Documlat iarum dochum Emna Macha.
Docuridar dano Bricriu doib.
forsind aithche Asbertsaide friu dia tuctais a lóg dó ropad Néde bad ollam Herend.
triana chomairle & triana impide.
Dobert Neide lenid corcra do cona cumtuch oir & argait.
Asbert Bricriu ris dula coro suided i n-inud ollaman.
asbert riss ba marb Fer-chertni.
ba hand baiside fri Emain atuaid oc tuidecht écsi dia éicsinib.
asbert dano Bricriu ní geib fer amulchach ollamnacht i n-Emuin Macha.
arba naídentasom araí n-aisi. Gabais Neide lán a duirn dond eór & focheirt brict fair conid ed dommuned cach ba ulcha baí fair.
co ndessid i cathair ollaman. gabais a thugnig imme.
Tri datha na tugnigi.
id_est tugi do ittib én ngel ar medón.
frosbrechtrad findruine forind leith ichtarach dianectair.
fordath fororda forind leith uachtarach.
Bricriu iar sain co Ferchertni. asbert ris.
Ba dirsan a Ferchertni do chor a hollomnacht indiu.
Ro gab fer óc airmitnech ollamnacht i n-Emuin.
Na lond Ferchertne fri side.
is tech rigda co mbaí forsin irlár. a lám forsin gabail.
condid and asbert.
Ciasu file.
Loc tra dond immacallaimsea Emain Macha.
Amser dano di amser Conchobuir meic Nessa.
Persa dano Nede mac Adnai de Chonnachtaib.
vel is de Thuathaib De Danand dó amal atbeir féin issind Immacallaim.
macsa Dana.
Dán mac Osmenta & amp Ferchertne do Ultaib.
Tucait a denma id_est tuignech Adnai do thabairt do Ferchertni ó Meidb & ó Ailill.
iar n-éc Adnai.
Co tanic Neide mac Adnaí a hAlpain amal atrubrammar co hEmain co ndessid i cathair ollaman.
co toracht Ferchertne istech & co n-epert ic fascin Nédi.
CIASU FILI FILI IMMA LI TUGEN—CO N-ALLI
id_est Cia suí filed imma llaigend in tuigen co n-álli.
DODONAIRB IAR CETUL CHRETH
id_est dodonasbénand iar cantain a aíi.
a éicsi.
LA DECIM FELMA
id_est Is amlaid atchiim conid mac foglamma.
FÉR DES ROGREIND
id_est Is de ra orddaig a greind dond éor.
I N-AIRB CHRETH CHETAIL
id_est in bali ata á cantain a écsi.
CIASU FILE FILE NEIT
id_est cia suí filed in fili as Nede.
vel in file notlach.
Ni chuala cuich inní meic Adnai ní chuala co n-immud fessa.
vel ni chuala combad ní etir mac Adnai.
NI CHUALA CO SOLMFIS
id_est ní chuala co fiss solam aice.
Mell suide dar ninu Néde.
id_est Is aíbind in suide i ndessid Néide.
vel dano darmo littre is melta Nede don tsuide i ndessid id_est suide i cathair ind olloman.
Rad n-onórda in so atbert Nede fri Ferchertne.
Arsan.
A mmo sruith.
id_est a mmo suí ind raith.
Suí coisc cach suí id_est is súthemail tecosc cech suad.
Suí cech anim aisc id_est dlegair de suid aisc cech aneolaig.
Asecha riasiu rofiastar id_est dena ar sofégad riasiu dogné feirg rind.
Cia aisc.
Cia súg id_est cia súg aisci móri fogebi form.
Fo chen cid sathchíall suthe id_est Is mochen limsa docheilsiu áith súthemail a Ferchertni.
Séim anim ocnait.
mani chiastar ceird.
id_est Is étrom vel is bec ind anim do neoch a bith óc menip cesti fora eladain.
Cing mál id_est cémnig a uasail innas as dligthechu.
Mithadbait id_est is míthaidbsiu sain innossa.
Mitharfaid.
is míthasselbad o chíanaib doratais form.
Domairbir fiadfath co rrubec id_est dorónad mo thairbert do biud & séot ar m'foglaim órbam bec.
Ro selai delai fir muaid moínig id_est ro denusa sini ind fir maith moínig.
ica rabatar moíni na hecisii.
Echu Ceist a gillai forcitail can dodechadais.
N ede.
Nihandsa.
A sail suad id_est a comaitecht suad.
A commur gaíse id_est asin baile a tá comimmad na gaíse.
A forbthib fio id_est assin baile a tá forbthecht in mathsia A lluachair throgan id_est assin baile i fil lí chóir na heicsi.
vel trogan ainm do turcbail deirg na grene sin matin.
A caillib id_est a noí collaib na Segsa.
Crínmond id_est crethmon id_est creth aí & mon cles.
a caillib dí assa mbenaiter clessa na súad tanacsa.
A cuardaib ane.
id_est a caí uird inna fíraíi.
inna fíréicsi.
Asmidetar fír iar febaib id_est do réir a n-eolais.
forcantar fírinni. id_est i mbrithemnaigther fírinni.
funethar gó id_est i fescrigend gó I fegaiter datha id_est find i mmoltar. dub i n-aerthar.
rvel I nuigter dana id_est immon foglaim.
Os tussu a mmo sruith can dollod.
Ferchertne Ni handsa.
Iar colomnaib aíse id_est iar colomnaib sé áes in duni.
Iar srothaib Galion id_est Boand.
uair is ic Laignib atá & atibseom sruth immais eiste.
Iar síd mna Nechtain.
id_est ainm do Boind ben Nectain.
Iar n-ól dí digi inmais dosom a Boind dodechaid.
Iar rig mna Nuadat id_est iar nirt filidechta Nuadat id_est Nuado Necht ainm filed do Lagnib.
is dó ba ben Boand.
I AR F UT HI UR G RÉ NE
id_est iar ndegthír inna haí grianda id_est inna heicsi.
Iar n-adbai escai id_est Rofitir in n-adba i mbí int ésca i llo.
in grían i n-aidchi.
vel iar n-aidchi thanic.
issin ló deside tánic.
Iar srinci óic id_est iar sreing uaim inna haf óci.
vel inna hai as forcthe.
vel iarmo sreing oic id_est nomen alicuius partis paruae quae sit in ore infantis in utero matris.
cuius nomen est srinci.
Ceist a gillai forcitail cia th'ainmsiu.
Nede Ni handsa.
Robec id_est i persaind.
Romór id_est i n-eolas.
Rothet id_est réid im étail mad gudi nod gesta.
vel ro thatnid uaimse.
Rochtot id_est ro chotut é ri écin fair.
Rosre tened id_est am rossir amal tenid.
vel roseich cucut minchrecad amal tenid.
Tene feth id_est Tene na haí id_est foclad co n-imdergad.
Fogroll sese id_est fogur oll in tsofessa ocum.
Sopor somma id_est am topur co n-immud eolais.
Slocrech dána.
id_est claidim aí mo dána.
Droncherdach id_est am díriuch im eladain.
Co teinm a tein id_est co tenmnech amal tenid Os tussu a mmo sruith cia do ainmsiu.
Ni handsa.
nessu célaib id_est nesso ciallaib.
Cur fethach id_est am cóir ic fethugud aí foaisnís id_est o fir adgair.
Freisnis id_est o fir adgairther.
Fochmorc foruis id_est ata fiss finnitnech acum dia n-athchomarter dim.
Fíthe cerda id_est dluthaim eladain.
Comrar dana.
id_est cométaim d n.
Dramm de muir id_est is dírim in muirse na hecsi.
Ceist a gillai forcitail cia dán dognísiu.
Ni handsa.
Romna rossa id_est romnad aigthe ic aerad.
vel ic molad co tí a nnáre im thidnacul sét dond filid.
Rind feola id_est fáebur áere i feóil intí na tincand immo dán.
Fonoch feile id_est fonige na hagthe tria molad.
Foscnad anbli id_est nemnári oc cungid neich.
Altram creth id_est foglaim écsi.
Cluith do thúr id_est in lucht in mbf enech do thúr.
Tochmarc fáth id_est fochmarc inna heicsi.
Cerd cach mbél.
id_est eladu cech duni do foglaim ar dáig forcitail caich.
Bruud n-immais id_est scailid immad rofessa do chách.
Imscothud n-insci id_est séim scoithes a indsci conna bít faidb Imsci Ng bic id_est biim i llepaid immalle fri ríg.
Búar súad id_est airchetla beca.
vel airchetla mora.
ara tabraiter bai do suid, Sruth fail id_est aiste imda.
vel immad na hecsi.
vel fál gotha cáich.
vel Inis Fáil.
Forcital n-imda id_est fogla im do écsinib.
Áil ríg risi rede id_est is áil dona rigaib na scéla taitnemcha uaimse.
Os tussu a mmo sruith cia dán dognisiu.
Ni handsa.
Foram cotaith id_est forsemnigud do chungid seoit & bííd.
Costud sída id_est álim síd do chách id_est brithemnas do chach.
Sretha fairne id_est seoit do fairind id_est srethugud a dáme for fecht féle id_est cétadaig aígidechta duni do thig a cheli conid lánbiathad dliges iarum in n-aidchisin.
acht corop deithbir no n-imluade.
a biathad iarna dáim & iarna grad & iar n-úasli & iarna lín.
Gnáth les immorro dó cech tan rachas o sain immach.
ní dlig acht lethbiathad & ni dlig cid éside menip ra deithbir dig.
Fochoid ocnóe id_est is fo chataid biim con ríg co mbiim i n-amsa.
Noud cerda id_est erdarcaigim eladna.
Cossair ócríg id_est biim for comdergud fri ríg.
Riascad Boinne id_est indsce ind immais docing iar mac Boind id_est Ro ascim na cnú docuridar Boand id_est cnoi ind immais.
Briamon smethrach id_est bri briathar & mon cles id_est cles briatharda sin dognítis ind filid id_est cenéle nemthiusa in sin id_est smitt a chluasi do gabáil inna láim id_est amal ná fil cnáim and sin.
is amlaid na fil enech vel nert acontí écnaiges in file.
Sciath Aithirni id_est áer & glám dícend & áilges.
Ailges id_est gudi ail dobertis ind ollomain for cech oen dia túaith im sechtmad lóig a einig cech aín iarna grad & iarna thochus do thabairt dia ollomain dílis do chind airm & étaig.
dó ria techt i tír n-echtrand.
Bá hí im a chommaín sin ond ollomain id_est tobuch dia thuathaib a cruid dar cocríchaib dia n-argtis eat id_est tria rennaib áer & glám ndícend bale i femdebtais im assec tria brectrad molta.
arrosegat renna na n-aer conair nach rochet renna na n-arm. Erraind n-ais a sruth buais id_est is uais ind rand rosiacht ar immad a dagfessa id_est ollomnacht Barand immais id_est is lia ind rand immad in tsoais fil acum id_est na n-asti.
bííd a bara forsintí nom cráide co ndenand a aír.
Aicde menman.
id_est do réir menman cáich no mmolaim.
Minairbe cerd id_est aiste beca.
Costud réil id_est sídugud solusta do chach.
Rissi ruada id_est scéla gaiscid & imdergtha cáich riana briathraib.
Rout noithe id_est erdarcaigim aisti iar setaib dligid.
Némain i fothud id_est is gilidir némaind aní fothaigim.
Furiud fáth id_est fethnaigthir seoit damsa.
Iar nath id_est iar n-asti.
Ceist a gillai forcitail cid fotlaimtherso id_est c'eret not luamnaigther.
Ni handsa.
mmag n-aesa id_est i forlethet aísi thegim. sliab n-oíted id_est i n-ard na oíted id_est i n-óclachas. fiadach n-aise id_est issin n-aís fathaig i tucand nech fátha. lluna threith id_est i llenmain ríg inna magrianan. nn-othrai id_est i n-adbai. uathuinni id_est i n-adbai úre & chloche id_est úath úir & ond cloch.
Eter othain & a chend id_est eter in n-adnacul & in mesrugud.
Eter cath & a fuath id_est sídugud eter lucht in chatha.
iss ed is fuath issin chath na hairm.
vel eter fid & a imscothad.
eter fid & tech id_est conara.
eter imda & airidi.
Eter triunu Tethrach id_est eter na treono Tethrach id_est ainm ríg Fomore.
Eter sostu siloin id_est eter na sostuda i silend cach id_est taige na mbriugad.
rvelvel silóin id_est imda dessi & tríir.
vel síloin id_est sil daglaech.
vel siloin id_est ili sceo oen.
Eter sruthu íuil id_est eter srothu ind eolais imdai id_est ind forcitail.
Os tussu a mmo sruith.
fotlaimtherso. Ni handsa.
sliab ngraid id_est i n-uaislidetaid na ngrád. commuin fáth id_est commuin na foglamma. fuithriu aesa iúil id_est fothir ind aesa iúil id_est uasail. n-ucht n-osnai id_est i n-ucht na sona id_est na rríg & na mbriugad. n-inber raithe id_est i n-inber ind ratha id_est i n-ollomnas. n-oenuch thuirc thréith id_est i n-oenach meic ind ríg id_est clúim & cholcid. rvel I fochataid fer nai id_est is fo chataid na fer nua id_est na rríg nua biim.
vel fo chátaid na scíath ferna.
fanu folerbad fal romiad id_est is fán i mbíd immad na fer romiadach i mbás. Ceist a gillai forcitail.
Cisi chonar dollodsu.
Ni handsa.
for clar find fessa id_est for clár da less id_est in loc asa téit ind noídiu.
For cúl tréith id_est ulchi fri ulchi frisin ríg biim id_est i frithchetfaid ina imdai.
For fidrád n-ais id_est iar cach aís i n-araile vel for fathrath ind fessa nuíi.
na hecsi.
For drumni daim inn air id_est for drumni in daim aires in n-aír.
For soilsi samlaam id_est mo dán trén amal solsi ind laí samraid id_est in tan bís caín domnach is menic mac luan alaind ina diaid.
For maethla matha.
id_est forsna maethla mathi id_est mess & torud.
vel na n-aiste.
For dructu déa.
id_est ith.
vel cenele forcitail.
For unce n-etha id_est uate ind etha id_est becan do arbur la biad n-aile dó vel for óenchoí ind iatha id_est ind feraind.
For ath n-uamain id_est for in n-aí n-áith is uamon la cách id_est ind écsi.
For sliastai sadbai id_est sliasait fri araile frisin ríg in tsoadbai i mbí i tig midchuarda.
Os tussu a mmo sruith cisi chonar dollodsu.
Ni handsa.
for echlaim Loga id_est is e Lug arránic óenach & liathróit & echlaisc.
For luani mban mbaeth id_est for lonloingiu ban vel chiche ban ro diul.
For folt feda id_est for dagalt feda & déich & réime & rvelvel cranna gai.
For cend ngai id_est i commaid ríg ar 's é is chend isin táth.
vel claidib id_est techta n-anruda.
For fuan n-argit id_est etach co n-argut.
For creitt cen fonnad id_est eich cen charpait.
vel for creit in dána.
For fonnad cen chul id_est for carpat cen chlaine.
For trian fessa Meic ind Óc id_est ní fitir cuin atbela & cia haided no mbérad & cia fót forsa n-epelad.
vel fot geni & fot a bais & adnacuil Ceist a gillai forcitail cia doaisiu mac.
Ni handsa.
Macsa Dana id_est im macsa ica tá dan.
Dan mac Osmenta id_est iarna múnud damsa co úais.
Osmenta mac Imráti.
is tuisechu in t-imradud oldás in.
munud uais.
Imradud mac Rofis id_est is tuisechu in sin oldás imrádud a foglamma o neoch.
Rofis mac Fochmairc id_est is tuisechu in dagimchomarc forin fis oldás in fis do bith oc neoch.
Fochmorc mac Rochmairc id_est is tuisechu in roimchomarc ón magisteroldás a dagimchomarc on descipul deside.
Rochmorc mac Rofessa id_est is tuisechu in rofis do bith oldás in roimchomarc.
Rofis mac Rochuind id_est is tuisechu do neoch rochodnaige aice andas foglaim do denam aice.
Rochond mac Ergnai id_est is tuisechu etargna vel intliucht do bith aici oldás codnaigi do thasselbad dó Ergna mac Ecnai id_est Is tuisechu do neoch in t-ecna do bith i n-anmain oldás a thasselbad.
Ecna mac na trí n-Dea n-Dana.
na tri dei Dana.
tri meic Brigti banfili id_est Brian & Iuchar & Úar tri meic Bressi meic Eladan & Brigit banfile ingen in Dagdai Móir ríg Herend a mmathair.
ainm dóside in Ruad Rofessa atberar sund.
vel Cermait & Dermait & Aed.
Brigit banfili ingen Rúaid Rofessa.
id_est ainm don Dagda.
Ruad Rofessa mac na n-ule ndana id_est mac oca mbí in dán uile.
Is aire dano beres Nede a genelach cosin luctsa ar is occu ro buí suithe na hécsi co comlán.
A dualus a aíse dano atbeir Neide conid mac cech oen dibseo diaraile.
aris é in t-athair leis intí bís i rremthechtas. is é in mac intí bís i tiarmoracht.
Os tussu a mmo sruith cia doaisiu.
mac.
Ni handsa.
Macsa fir ro buí nad rogenair id_est Ádaim.
aradnacht i mbrú a mathar id_est i talmain. Ro basted iarna écaib id_est i césad Crist.
Arnaisc a chetgnúis id_est is é cétgnuis dochuaid i mbás peccaid.
Cétlabrad cech bí id_est á Iachtad cech mairb id_est ach.
Ailm irard a ainm.
id_est is uasal & is ard a ainm id_est ailm id_est Adam.
Ceist a gillai forcitail.
in filet scéla latsu.
Filet écin.
Scela mathi muir thorthech id_est im iasc & rvel Tracht ruirthech id_est Roirthach do longaib & bárcaib.
Tibid fidraid id_est bolga in blátha.
Techtait fidlaind id_est tiagait ass na lanna co ff id_est in gentliucht.
Fechait oblaind id_est ablanna & corp Crist.
Asait ithgoirt id_est Asaid ith isna gortaib.
becha maíni id_est immad maíne bech. vel is imda somaine issin bith.
Bithsorchi id_est solus.
Síd subach id_est fáilid.
Sam sogar id_est is dagthorthech in samrad.
Sluaig rathaig.
id_est gabait rath o ríg & doberat diarailib id_est d'aes dána.
Ríg griandai.
id_est solustai.
Gafs adamrai id_est admórdai.
Echtraid cath id_est Regait ass na catha.
Cách dia cheird id_est fora eladain ndligthig.
Fir d'fogail id_est do dénam gaiscid.
Grés for mna id_est nná fri druine.
Munbrec láith id_est latir grega i n-imriadaiter.
Muín gárit id_est gárit maíne dona filedaib dar cend a n-aiste.
Laith lán id_est bid comlán in flathius i mbiat sain.
Lán cach cerdd id_est bid comlán cech eladu.
Caín cach fó id_est taitnemach cech maith isind amsirsin.
Fó cach scél.
Scéla mathe.
id_est is maith cech scél atchuas anuasana.
Os tussu a mmo sruith in filet scéla letso.
Filet écin scéla uatha olc amser bithbias.
mbiat ile cenna. mbiat úate enig. arbebait bí banmessu. id_est epelait na henig ona beoaib.
iar firmessamnacht.
Biaid búar in domain dithoraid id_est cen lacht vel cen dáir.
Dichrechnaigfit fir feile id_est nare vel guth cen einech.
Friscichset midaig morflathe id_est friscuichset as na mmórflathe móra vel miadacha.
Biat olca Biat uati rig id_est iar ndligud.
Biat ile anflathe.
Bit dala athisi id_est biat imda daini co n-aithis forro.
Bid ainmech cech duni.
Dobebat iar curiuch carpait id_est epelait ass na carpait iar cóir fích.
Conmelat n-amait Niallmaige id_est Ériu.
Niam fir febaib id_est ni hanacol do neoch a firinni nach a thochus.
Fessaiter im chella cathasa id_est fichfiter catha ac cosn am na cell.
Bid furside cech dán.
Bid furglide cech gó Ragaid cech oen assa richt id_est assa dirgidetaid.
la úaill & dímmus.
cona fogentar feb id_est tochusa.
na haes id_est sinsirecht.
na enech id_est im eneclaind.
na hordan id_est im grád.
na dán id_est im filidecht.
na forcital id_est im legend.
Forbrisfider cech trebar id_est gabail a eille ond áes dímaínech.
Bid pauper cech rí id_est bid bocht cech rí cen chuind tairismi oca id_est tri cuind tairismi dlegair don ríg oca id_est tri puirt.
Dimicnigfider cech sáer id_est cech socheniuil.
Conutastar cech dóer id_est conturcebthar cech drochcenel.
Cona aderthar Dia na dune.
Dobebat flathi ria n-anflathaib.
la fursmalta fer ndubga id_est la formailt na fer oca mbít na gai duba.
Dobaidfither cretem id_est cen adrad Dé Ro fuasnabthar adbarta id_est cen tabairt edbart.
Focichsiter solaig id_est cemnigfiter for sailgib na n-ecailsi a gait estib.
Docichliter cella.
Forloscifiter ecailsi.
Arfássaigfiter culi cessachtaig id_est cen biad intib.
Airdibada dochell blatha id_est mess & to rud.
Artisat toraind audbretha id_est Toitsat ass na toraid triasna gubretha.
Adbeba cach a choí id_est epelaid cach a choíi.
a chuaird gemrid fora doercheli id_est fora dóerbiatachu.
arni biat aci biataig. tria olc na hamsire.
Forcichret for collaib coin congala.
Co tossnófa cách fora dáim tria duba & díbi & dothchernas.
id_est cach fria daim dia marbad id_est im anfalti & im dailus.
dothidnacul. Attach ndaibri & dibi & dothchernais fri diaid in domain dedenaig id_est Ragaid cách i mmunigin a daidbri & a dothchernais.
nderiud domain. Dala ile fri aes cerd id_est tair imbárach vel innairther.
Fochiura cách cainte do chániud dara chend id_est cennaigfid cách cáinte do imcháined dara chend.
Dobera cach crích for araile.
id_est ar dochill.
Echtrannfaid fele for cach dind.
connach ain lepaid na luge id_est fellfaid cach for inti bias ina lepaid.
Genfaid cach a chomaithech.
Mairfid cach brathair araile.
Genaid cach a choimthechtaid di chomol & comlongud conna bia fir na enech na hanim and.
Immuscredfaifet duthernai id_est immuscraidfet drochthigernai ara lín.
Immusnaerfat anflathi id_est lécfit a n-aír La anfeth cach duba.
Doirtfiter grada id_est tusliud.
Dorromnaibter clerchechta.
id_est brécairecht.
Dimicnigfiter suid.
Sóifit ceóil co bachlachu.
Sóifid fiannas i cella & i cleirchiu id_est étaige amsaide vel cumri.
Saifither ecna i ssaíbretha id_est gebthair ciall ecoir ass.
Soifid dliged flatha for eclais id_est Rath do thabairt dond laith a eclais.
Sóifid annach i corraib bachall id_est i n-aes ngráid.
Sóifid cech lanamnas i n-adaltras id_est i rreib irgarthaib.
Soifid roúall id_est sechtair.
roimtholtu i mmaccu aithech id_est grád Fene vel chille.
Sóifid rodíbi & rodochell & rochessacht i córaidi id_est i mbrugaidib cen chathim cen tidnacul.
Combtar duba an-anai.
id_est co mbatar dorchi.
Sóifid rodruine i n-ónmite.
atchessa id_est athcisaige.
Co sailfiter etaige cen líga id_est co n-aicfiter étaige cen datha id_est cen imdenma óir is argait.
Soifid esmbretha i rrigu & tigernu id_est soibbretha & fingala.
Sóifid digaire & rosire i mmenmain cech dune id_est menma mór.
Conna fogenat mogaid na cumala a comdedu conna cechlat ríg nacha cocerta.
conna coistifet ind airchinnig fria manchu & a mmuntera.
cona fodena in císaige craic a dligid dia flaith id_est abbad do erraid.
conna fogena in manach dia dilius.
cona fodema in ben brethir a cétmuntire uaste.
conna fogenat.
meic & ingena a n-athre.
nach a mmathre.
cona urerset felmaic a fithithre.
Sóifid cách a dán i saíbforcital & i saibintliucht do chungid derscaigthe dia fithithir corop maith lasin sosar bith ina suidiu.
a sinser uasa chind.
conaba imdergad lasin ríg vel lassin tigerna ragas do sainól vel sainithe ar belaib a chele fodngena.
vel ar belaib a dámi & a thascuir dodisia.
Conaba imdergad lasin fer trebtha bith ic longud iar n-iadad a thaige frisin fer cerdda renas a ainech & a anmain ar bratt & ar biad.
co sáife cách a óil fria cheile oc sainól & oc sainithe.
Co llinfa rosant cach ndune.
Co rirfe in fer uallach a enech & a anm a.
in ar lóg oenscripuil.
Dichrechnaigfither fele.
dínsémtair popuil.
dibdabtair flathi.
dinsémtair gradai.
digradaigfider domnach.
diromnaibter littre id_est saebchiall estib.
vel cena ndathug.
ud.
Dichlannaigfitir filid id_est conna biat filid acht baird nammá Forbuascaigfider firinni id_est fíroscaigfider ass ind firinni.
Forosnaibter gúbretha in domain dedenaig.
Forloscfiter torthi iarna tadbsiu.
iar la tola n-echtrand & daescarslúag.
Biaid forlucht for cach bruig.
Brogfaitir cricha i rroilbi.
bid romag cach rofid.
bid rofid cach romag.
arfogena cach lín a muntire. id_est biaid a ord i mbreith a muntire i calad.
Ticfait iar sein tedmand ili ancride.
Atcha ellma uathmara.
Lochait bledmand crand id_est biaid dorchatu and in tan blaidfait na craind ic maidm.
Gaim dullech.
sam subach id_est dorcha.
fochmuine cen messu.
errach cen blathu.
marta la nuna id_est gorta.
edmand for cethraib.
bedcacha.