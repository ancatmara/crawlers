Fingal Rónáin Rí amra ro boí for Laignib .i. Rónán mac Aeda, & Ethni ingen Chummascaig maic Eogain do Désib Muman na farrad.
Co rruc mac do .i. Mael Fothartaig mac Rónáin, mac is amru tánic Laigniu riam.
Is immi con-éirgitis fri dála & dúnada & cluichi ocus céti & tressa ocus díbircthi.
Ba hé menmarc a n-ingen ocus lennán a n-ócban uli Maíl Fothartaig.
Marb a máthair.
Baí Rónán cen mnaí fri hed cían.
na tucai mnaí? ora mac. Ropad ferr duit ben it arrad.
Ad-fiadar dam-sa, ol Rónán, a-tá ingen chóem la h-Echthaig .i. rí Dúin Sobairche an-túaid.
Nida céili ingine ém, or in gilla.
Nach ben forusta do-bére?
Ba córu lim duit ol-dás scintline ingine.
At-rós a thairmesc, co n-dechaid coro foí lee a-tuaid ocus conda tuc lais i-lle.
Do-chóid Mael Fothartaig immorro co mbaí ar cuairt i n-desciurt Lagen.
Tic-si a-túaid.
Cade do mac-su, a Rónáin? or sí.
Ad-fiadar dam-sa a-tá mac maith lat-so.
A-tá immorro, ar Rónán, mac as dech fil la Laigniu.
Congarar dam-sa didiu, conom ragba ocus co rragba mo muntir ocus mo maíni ocus mo séotu.
Do-raga immorro, ar Rónán.
Tic-side iar sin ocus feraid fáilti móir frie-si.
Rot bia grádugud, or in gilla.
A n-at-chotfam-ni do Sétaib & maínib, is duit ragas ar grádugud Rónáin.
Is maith lim-sa, or sí, mo les do dénam duit-siu.
Ócben chóem ina h-inaltus-si.
Ros faíd chuci fo-ch Étóir dia athchungid .i. Maíl Fothartaig.
Níro lam ind ócben a rád, ná ros marba Mael Fothartaig, coro báig-si frie a cend do béim di acht mani aprad.
Fecht and baí Mael Fothartaig oc imbirt fidchille fria dá chomalta .i. Dond ocus Congal, dá mac a aiti; it eat no bítis imbi do grés.
Gaibid ind ócben chucu co m-boí oc imbirt fidchille No thriallad a rád; ní laimed, no imdergtha impi.
Airigit ind fir a n-í-sin.
Mael Fothartaig uaidib. ass áil duit-siu do rád? ar Congal frisin mnaí. Ní dam ass áil, or sí, acht do ingin Echach rop áil Mael Fothartaig na cardess.
Ná h-apair, a ben, or Congal.
Bia marb dianat chluine Mael Fothartaig.
Do-gén-sa do les-su féin fris-seom chena, mad áil duit.
At-beir ind ócben frie-si.
Is maith lem, or si-si, ar ro-léma-su a rád ind aithisc acht co comrís féin fris; ocus déna mo les-sa iarum friss.
Do-gníther.
Foid ind ócben leis .i. la Mael Fothartaig.
Maith tra, or si, ní dingne-su mo les-sa a fecht-sa.
Is ferr let in fer ucut t'oenur.
Bet marb-so dano lim-sa.
Feccaid in ben laa n-and ic coí fri Male Fothartaig.
daí, a ben? or sé. Ingen Echdach oc báig mo marbtha frim, olsi, uair nach dénaim a lles frit-so, co comairsed frit.
Dóich dano, or sé.
Ní sechbaid duit, or sé, ro gabais chom-mairchi.
Dianom bertha-sa, a ben, or sé, i cualchlais tened fo thrí co ndernad min & luaith dím, ní chomraicfind fri mnaí Rónáin, cid ed nomm ainsed airIsin uile.
Regat-sa dano, or sé, for a h-imgabáil.
iar sin coícait laech co m-baí hi crích Alban. Fo-geib fálti móir la ríg n-Alban.
Coin le-side fri míla maige, coin fri muca, coin fri h-aige.
Nos marbtais immorro Doílín ocus Daithlend cach toffond ar úair ar a m-bélaib-side .i. dá choin Maele Fothartaig.
Cach cath ocus cach immarec no maided re ríg Alban, is Mael Fothartaig nod mbrissed.
so, a Rónáin? or Lagin. In tussu ruc Mael Fothartaig as tír?
Beat marb-so lin-ni mani thora a-ridisi.
At-fiadar dó-som ón; do-thaot-som an-air a-ridisi.
Is ed do-rala an-air, do Dún Sobairchi.
Ferthair fáilti mór friss.
Is olc duit-siu, a Mael Fothartaig, nác ruí fri ar n-ingin-ni.
Is duit dos-ratsam, ocus ní dont Senaithiuch ucut.
Olc ón immorro, ol Mael Fothartaig.
Do-tháet Mael Fothartaig co Laigniu, ocus ferait fáilti móir fris.
Foid ind ócben chétna leis.
In fer uait dam-sa, or ingen Echdach fria sétchi, nó bás fort béolu!
Ad-fét-side do Mael Fothartaig.
do-g Én friss so, a Chongail? or Mael Fothartaig. Tuc a lóg dam-sa, or Congal, ocus dingébat in mnaí dít connáchat imráidfe etir.
Rot bia mo ech cona Srian ocus mo dechelt, or Mael Fothartaig.
Ní géb, ar Congal, acht na dá choin, co rraib mo Selb forru na-mmá.
Rot biat, or Mael Fothartaig.
Airg-siu ám i-mbárach, ar Congal, co m-bé oc Buaib Aífe oc taffond.
Bae Aífi .i. clocha filet la tóeb int Sléibe.
It cosmaile fri bú finna do chéin.
For aífe int Sléibe a-taat.
Eirg-siu didiu co rrabais oc mílruth and.
Ocus dálfaid in ben a ssétchi chucund, ocus no cureb-sa dít.
Ba fír són.
As-bert a sétig frie.
Ba fota lee co matain.
Do-llotar arna-bárach ina n-urdáil.
Co n-accatar Congal ar a ciund.
Cia leth so, a dorman? or sé.
Ní maith duit imthecht t'oenur, acht mani dáil fir no théig.
Eirgg dot tig, ar sé, ocus beir miscaid.
Congal lee coa teg. Co n-accatar cuccu do-ridisi.
Amein, ar Congal, is imdergad ríg Lagen iss áil duit, a drochben!
Dianat accur-sa do-ridisi, or s É, b Érat do chend co line numbering is incorrect in text rraib for cuailli ar bélaib Rónáin.
Drochben dia imdergad i claidib ocus muinib a h-oínur i n-dáil gilla.
Ro gab echlaisc di conda fargaib ina tig.
Ro-bér-sa dano, or sí, loim fola it beolu-so.
Tic Rónán dia thig.
Do-thaet a munter ria Maíl Fothartaig is-tech.
Anaid-seom a oenur a-mmaig oc mílruth.
Cade Mael Fothartaig i-nnocht, a Chongail? ar Rónán.
A-tá i-mmaig, ar Congal.
Fé amai mo mac-sa do bith i-mmaig a oenur ocus a lín dia tabair mathius.
Ro bodrais sind, or sí, oc imrádud do maic.
Is cóir a imrádud, ol Rónán, ar ní fil i n-Hérinn mac as ferr do réir a athar.
Ár is cumma a ét immon fer & immon mnaí oc Áth Clíath & oc Clár Daire Móir & oc Drochiut Charpri amail bid a anim fessin no beth mom dágin-se, corop sám dam ocus duit-siu, a ben, ar Rónán.
Ní étann úam-si ám, or si-si, in sámchaire ass áil dó .i. comrac frim dot chind-so.
Nocha beo-sa iarum oc gabáil fris ní bas síriu.
Rom-uc-sa Congal chuci co bo thrí ó matin co n-erlós ar écin assa lámaib.
Mallacht fort beolu, a drochben, ar Rónán.
Is gó duit.
At-chicera didiu comartha airi inn-ossa, or si-ssi.
Géb-sa lethrand dús in ba cubaid frissa ngéba-som.
Do-gníth-som ón cech n-iadchi do airiuc thuli di-ssi.
No gaibed-som lethrand, no gaibed-si a lleth n-aill.
Do-lluid-som didiu a-mmaig co m-boí oc tírad a cholptha frisin tenid, ocus Congal inna farrad.
Buí in drúth Mael Fothartaig .i. Mac Glass, oc clessaib for lár in taige.
Is and as-bert, ar rop úar in laa Is úar fri cloï ngaeithe do neoch in-gair Bú Aífe.
Cluinti seo, a Rónáin, or si-si.
Gaib sin do-ridisi, or sí.
Is úar fri cloï ngaíthe do neoch in-gair Bú Aífe.
Iss ed ingaire mada, or si-se cen bú, cen nech no chara.
 .i. sech ní ránac-sa, ní thucais-siu na bú lat.
Is fír són a fecht-sa, ol Rónán.
Caur ro baí for láim Rónáin .i. Aedán mac Fiachnai Lára.
A Aedán, or sé, gaí i m-Mael Fothartaig, ocus riced ní uait dano Congal.
Ó ro boí a druim friu frisin tenid, nod clanna Aedán ind in gaí, co rruc a rrindi triit, co tarlai ina Suidi.
Oc éirgiu do Chongal dos-beir Aedán in ngaí ind co tarla trína chride.
Ro leblaing in drúth.
Dos-léce Aedán in gae ina diaid co rruc a inathar ass.
Is lór, a Aedán, immot-beri forna feraib, or Mael Fothartaig assa Suidi.
Sirsan dúib ám, ar Rónán, ná fuarais-iu mnaí do guidi acht mo ben-sa.
Is truag in bréc sin, a Rónán, or in gilla, do-ratad immut, marbad d'oenmaic cen chinaid.
Dar th'ordan-su ocus darsin dáil i tiag-sa .i. dál báis, ní mó mo chin-sa do imrádud comraic frie ol-daas con-rísainn frim máthair, acht a-tá ocom chungid ó thánic a tír-se, conda tuc Congal fo thrí i-ndiu for cúlu nácham rosed-sa.
Ní buí cin a marbtha la Congal.
No bered immorro in fiach a inathar ón drúth for irdrochiut.
No fencad a beolu.
No thibtís ind athig.
Mebul la Mael Fothartaig.
Is and as-bert-som A Mic Glais timthais t'inathar inniut, cid ná fetar-su náire?
athaig oc gáire immut.
Marba iarum a triur.
Ructha i tech fo leith.
Rónán co mbuí fó chind a maic tri laa & teora aidche. immorro Dond comalta Mael Fothartaig, bráthair Congaile, fichit marcach co Dún Sobairche, co tartsat bréic im Echdaig do thuidecht co h-or críche ar cend Mael Fothartaig ar tabairt a ingini-seom for aithed, co tucsat a chend & cend a maic ocus a mná. Is and as-bert Rónán fo chind a maicc:
Is h-uar fri clóï ngaíthe do neoch in-gair Bú Aífe; iss ed ingaire mada cen bú, cen neoch no chara.
Is úar gaeth i n-dorus tige na llaech; batar inmaine laoich bítis etrainn ocus gaíth.
Cotail, a ingen Echach, is mór aichri na gaíthi; saeth lim-sa Mael Fothartaig do guin i cin mná baíthe.
Cotail, a ingen Echach; ní sám lim, cen co tola, aicsin Mael Fothartaig inna léni lán fola.
Ingen Echach:
Mo-nuar, a marbáin chúili, or si-si immon-rualaid lín súle, a n-do-ringénsam do chul rop sí do phian iat t'athchur.
Rónán:
Cotail, a ingen Echach, nídat mera na doene; cia broína-so do brattán ní hé mo maccán chaíne.
Is and-sin trá tánic Dond co tarlaic cend a h-athar for a brunni-si, & cend a mmáthar & cend a derbráthar.
At-raig suas iar sin co tarlaic imma scín co m-buí triana druim suas iar sin.
Is and as-bert Rónán.
Ro gab Eochaid oenléni iar mbeith i lleind loborde; in brónán fil for Dún n-Áis a-tá for Dún Soborche.
Tabraid biäd, tabraid dig do choin Maoile Fothartaig, ocus tabrad nech aile biäd do choin Chongaile.
Tabraid biäd, tabraid dig do choin Maíle Fothertaig, cú fir do-béread biäd do neoch, cid luaig no criäd.
Saeth lim cúrad Dathlinne flescaib tinne dar toebu; ní fil ar n-aithber fuirri ní sí ro rir ar coemu.
Doíléne acum-sa fo-rroígéne; a cend fo choim cáich ar uair oc cungid neich ná fogébe.
Ind fir, ind óïc, ind eich, bítis im Mael Fothartaig, níptís formtig caemnai neich i m-bethaid a n-airchinnig.
Ind fir, ind óïc, ind eich, bítis im Mael Fothartaig, do-gnítis cen cosc a-maig fo-fertais graffaind graigig.
Ind fir, ind óïc, ind eich bítis im Mael Fothartaig batar menci-som uaraib fo ilaig iar m-bithbuadaib.
Munter Mael Fothartaig cet lim cenptís desruithe; ní maith ro gabsat oc fir do-ficed a n-esbuide.
Mo mac-sa Mael Fothartaig diambo adba fid fata, ní scoirtis cen immaire ríg ná rígdomna aca.
Mo mac-sa Mael Fothartaig im-réid Albain oraig, ba laech etir laechradaib, im-bered a baind foraib.
Mo mac-sa Mael Fothartaig ba hé cunnid na cuane, eo find fota for lassair ro gab adba co n-uare.
Is uar.
Iar sin trá bátar Lagin im Rónán ocon cháiniud.
Roíntir Rónán dar a ais.
Tiagair for tairr Aedáin ocus air-gabthair la da mac Mael Fothartaig .i. Aed ocus Mael Tuile.
Nod goin int Aed co n-derna criathar focha de.
Nom léicid suas, a ócu, or sé, manip mo marbad as áil dúib.
In marb in fer? or sé.
Marb immorro, or ind óic.
Cia rod marb? or sé.
Rod marb Aed, ar ind óic.
Mael Tuile in rubai? or sé.
Náthó, ar ind óic.
Níra gona duine co bráth! or sé.
Buaid ngaile immorro & gaiscid don mac rod m-bí.
Is and as-bert Rónán Is mór bríg do mac aithig guin maic ríg; ba mend ina ló dála d'Aedán mac Fiachnai Lára.
Tucad trá iar sin in cocad chucai-seom co dorus in taige.
Is and as-bert-som cocad-so forsin maig anim cen Mael Fothartaig; toeb frisin cocad nuä ní fulaing in senruä.
La sodain maidid a loim fola for a beolu ocus at-bail fo chétóir.
Fingal Rónáin in sin.
Appendix A Rawl.
B, b Mac dano do Rónán Mael Fathardaig; is eside ro marbad la athair tria h-ét, amal is irdairc, & ní fárcaib claind; tamen inuenitur in alio loco habuisse duos filios, id est Mael Tuile scilicet & Aed, qui interfectorum!
patris sui, uidelicet Aedán filium Fiacha, in contentione Lára interfecit, unde dicitur Is mór gním do mac aithich guin meic ríg; is mend hi llaithiu dála Aedán mac Fiachnae Lára.
Appendix B Bruss.
Eochaid Iarlaithe rí Dáil Araidhe do marbad do chomhailtibh Maoil Fothartaigh mic Rónáin.
Uair ingen d'Eochaid Iarlaithe ro bháoi ag Rónán, ag rí Laigen; óg an ingen, sen an Rónán, go ttug sí grádh do mac Rónáin .i. do Mhaol Fothartaig, agus go raibh si ga ghuidhe go fada agus ni fhuair uaidh a faomhadh; agus ór ná fúair, as eadh dorigne, cumdach a cinn do mhionughadh, agus a h-aighidh do sgríobadh, agus fuilredh ma h-aighidh, agus toidheacht d'ionnsoigh Ronáin amhlaidh sin.
Créd sin, a ingen? ar Ronán.
Do mhac súgachsa, ar sí, Maol Fothartaig, dom shárughadh agus mo bhrisiodh dhó, agus comhrac frium.
Marbthar la Ronán iar sin.
Tiaghaid dano comhaltadha Maoil Fothartaigh iar sin go nuig bail i raibhe Eochuidhe Iarlaithe agus gairmid leo amach é ó chách agus marbhaid i gcionta na nerna a ingen.
Unde Flaittir cecinit:
Indiú dellioghair lige Eochaidh mic Fiachach Lurgan; i n-úir Cille Coindeire o gabh roithes a ghulban.
Ra gabh Eochaidh aoncaimse ina linn leabairthe; brónan fil for Dhún atá for Dún Sobhairche.
