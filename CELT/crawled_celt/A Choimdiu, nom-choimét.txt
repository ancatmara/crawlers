A Choimdiu nom-choimét:
Lord Guard me A Choimdiu nom-choimét etir chorp is anmain etir iris n-imglain co n-digius fon talmain
Coimét dam mo shúile a Ísu meic Maire nácham-derna santach aicsin cruid neich aile
Coimét dam mo chlúasa nár chloistet fri écnach nár éistet co rognáth fri baís for bith bétach
Coimét dam mo thenga nár écnaiger duine nár cháiner ar-aile nár báiger tré luige
Coimét dam mo chride a Chríst ar do baíde nár scrútar co trúaige dúthracht nacha claíne
Ní raib miscais foa ná format ná dallad ná dímmus ná dímes ná éilned ná annach
Coimét mo broinn m-builid nár líntar cen mesair; co rop déiniu a tosaig a bith isin tesaig!
Coimét dam mo láma ná rigter fri debaid nár chlechtat íar sodain athchuingid fo mebail
Coimét dam mo chossa for bith builid Banba ná digset a fosta fri tosca cen tarba
Nírbam utmall anbsaid a Meic mo Dé deithnig co ná farcbar m'ined co rop dliged deithbir
Coimét mo ball ferda im genus co n-glaine: étrad ní rom-báide ním-tháirle ním-thaire
Ním-reilce i cair cennda dond ochtar ard airdirc: a Chríst tair dom dochum día tofunn día tairbirt
Nom-erbainn duit uile dom dítin cen doidnge; ar do rath co roimét nom-choimét a Choimdiu 