Uath Beinne Etair
Fechtus diaraiuhe Diermait mac Duinn i Duipni ind-uaim Penni hEdair ier m-breith Graindi ingeni Cormaic ar aithed o Finn.
Pai cailliuch lae Diermait ind inbuid side oc a forairiu in cech du a m-pidh.
in cailliuch isan uamaidh immauc, co m-pui for mullach Pendi Edair. Co n-acai ind oen-oclach dia soigid.
Is e dino pui ann, ind rigfendid.
Fochtus int sentonn rise nde.
‘Totocmarc-sai tánac’, ol Finn, ‘& cais adpher deís dit, hocus issed is ail daum, do dí at oen-bé ocum’.
Credis int sentonn ferpo Finn & tingeullus ndo a thal de gnim.
Ised rusáil Finn fuirri, Diermait di mairned ndo.
Foemus int sincreth sin do, hocus dopheir a tí font sali, hocus lot isan uaim iarom.
Fochtus Diarmait innus nabé ndi.
‘Is cuphus dam’, ol í, ‘nach facusai riam & nach cechla a fíu ar uairi & ainphenaibh.
Oir dileth an reud tar na bríanaiph, hocus ni fil maug mínreidh ind-Elgai uili nach fuil sruth rod routmald eter gach da futhirphi ind’, ol ‘Ocus ni fagaidh seg no curpha a n-Erinn demh ind-uaim ina i n-aildu no a n-ailén nó i n-inpher an Falmoigh.’
Crothus a fath co hecnaidh ar fiarlaeid na huamhu hocus rocan na runnu sa sis.
Fuit, fuid!
Fuar inocht Mag lethon Luirc, arda in snechta 'nas an sliab, nocha roichenn fiadh a cuid.
Fuid co brath!
Rusdail in doinenn ar cach, aponn cech ettrichi a fán, hocus is linn lan gach n-ath.
As muir mor gach loch phís lán, hocus is loch lán gach linn: ni roichit eich tar Ath Rois, ni mo roichit di cois inn.
Siuplad ar iasc Inse Fail, ni fhuil traich nach tiprai tonn: a m-proccaibh nicota proc, ni leir cloc, ní lapar corr.
Ni fagaid coin Coildi Cuan sam na suan a n-adhpaid con: ni fagann in dreen becc dín da net a Letrich Lon.
Asmaith do menpaid na n-en in gaeth ger 's ant oichred fuar: ni fagbann lon drom bad ail, din a toib i Coilltib Cuan.
Sadail ar cairi da drol, aisdrich ar Lonletrich cro: diminaig snechta coild ché, decair dreim re pennaibh pó.
Cuibiur Glindi Ridi rúi on gaeith acher dogeip len: mor a truaige ocus a pian, int oiccreud dosia 'na bel.
Eirgi de colcaid 's do cluim —tucc dit' uidh!—noca cíall duit: immad n-aigrid ar cech n-ath, isse fath fan-aprann ‘fuid’.
int sentonn amauc iersin. Imtala Graindie immorro, roraithid an sentuinn ar n-imdicht & doucc a frac amach lassotain for an timtach pó imbpe, hocus denfuc for a tuiridin, confuair plais na trethno for a tí.
‘Dirsan, a Diermait’, ol i, ‘rolancc in sennin fort, hocus atraig co crip hocus geub do erriud caimpir imbat!’
Togene Diermait sin.
Lod immauch liasotain hocus Graindie leis.
Con-acatur and rifennidh co fianaip imme ina n-dochum.
Díuais Diermait seucha for in rein im Erinn, co n-acuu in noi a cluthar in cuaín 'na comfocus.
hocus Grainni ina fochraib ind. Oenceile ar a cind isin luingin co timtach sainemail imme, co forti lethanchlaiss orbhuide tar a formna sechtair, hocus isse po ind sin:
Oengus an Procchai, datan Dermatai, tainic dia oirchisecht on nairne sin i raibhae ó Find & ó fhíanaib Erenn.