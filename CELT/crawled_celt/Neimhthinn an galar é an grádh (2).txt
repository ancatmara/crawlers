Neimhthinn an galar é an grádh bréag a ráidhid cách dá thaoibh; éinneach riamh ní raibhe slán ag nách raibhe grádh do mhnaoi
Grádh mná 'gá bhfuilim i láimh ní bhiam tríd ag dáil na ndeór; is fada ó do-ghéabhainn bás acht an grádh dom chongbháil beó
Do chongaibh mé m'fheóil is m'fhuil do ghrádh ainnre an chuirp mar ghéis; ithim mórán do-ním suan in gach ceól is buan mo spéis
Moille mé ná crann re sruth; atá mo ghuth ar mo bhreith; dá mbeidís bruit Leithe Cuinn fá mo dhruim do bheith sé te
Is teó an teine ná mo chneas dá mbeinn fá eas do bheinn fuar; dá ndeacha duine seang slán do-ghéabha mé bás go luath
Toramsa do thiocfadh téad is fliche mo bhéal ná an sponc dar fia!
ní íobhainn an loch is cruaidhe cloch ná mo bholg
Aithnim nách oidhche an lá aithnim an bád tar an luing aithnim an dubh tar an mbán tar a bhfuil do ghrádh fám thuinn
Aithnim nách capall an fiadh aithnim nách é an sliabh an mhuir aithnim an beag tar an mór aithnim nách é an rón an chuil do dheireadh báid ós tuinn is seacht gcuill ar nách bíd cna an t-ainm fá bhfuilim i mbroid; is aon do sgoil bheanfas as
Aoinbhean is annsa fán ghréin —
ní bhia mé níos sia dá cheilt —
ní rug a grádh uaim mo chonn; dar an Rígh ní holl mo neimh!