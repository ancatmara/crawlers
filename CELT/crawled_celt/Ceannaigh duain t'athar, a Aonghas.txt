Ceannaigh duain t'athar a Aonghas
Ceannaigh duain t'athar a Aonghas agad atá teach an ríogh: as tú fréamha is bláth an bhile adéara cách dlighi a dhíol
Agad do fhágaibh a láithreach leat gach lúireach leat gach séad a áit a luirg 's a chloidhmhe corra dhuit 's a fhoirne donna déad
Leat slabhraidh cáola con t'athar gach arg cumhdaigh ar do chuid a thoighi 's a cháin gan chomhroinn táin is groighe Dhomhnuill Agad do fhágaibh gá thiomna gach teach ó Mhuile go Maoil; leat a longa uadh a Aonghais a stuagh Droma craobhghlais Chaoin
Leat a oiriocht 's a eich lúatha leat a bhíataigh gan bhúain díot: as tú an mac as ceann dar gcathuibh as lat ar gheall h'athair d'íoc
Adaimh go ndlighi díol mh'éicsi a onchú Banna a bharr nocht: gabh sgél eile mona admha do-bhér th'eire d'agra ort
Tnúth leamsa édáil na n-ollamh úait a leómhain Locha Cé: gá fios an tnúth cáir a chara do mhúch gráin an mhara mac Coire dhá Ruadh a rí Túama atá eadroinn eagail linn Coire Bhreacán blagh dar gconair do ghabh creatán omhain inn
Ní lugha as cás Coire Bhreacáin do bheith romhainn a rí Ceóil: a úabhar an tann as teasbhach ag sdúaghadh crann seasmhach seóil
Canaim ar omhan an anfaidh a fhir Chola charuid mná tar an gcúan go hÁonghas Íle trúagh nach áonfhras tíre atá
An dara cos 'gá cur romhum a rí Leódhais isin luing an dara troigh thíar ré taca ag tríall soir a dhata dhuinn
Dobadh olc meisi ar mhuir ngáibhthigh do ghabháil ráimhe a rosg gorm bím ar abhainn chiúin ar creathaibh mar ghabhuim sdiúir eathair orm
Gá córughadh budh cóir orum ní fhedar ré ttocht tar tuinn: ní fheadar an budh fhearr suidhe eagal leam luighi san luing
As é mo ghreim ghabhuim chugum chongmhas an loing a fhlaith Fáil: go nach brisi tolg na tuinne misi is bord na luingi um láimh
Fiarfaighthior 'nar fearann dúthaigh dénamh na loingi a fhlaith Gall: ní mór as léir as don fhairrgi don thsléibh chas as airde ann
Dámadh tír go turgbháil gréini gáibhthighi leam dar do láimh a bhfuil a Áonghais go hAlbain do mhuir bhráonghlais bhalgaigh bháin
Targuidh h'athair áobhdha an brégadh mo bhreith um luighi 'na luing: peall fúinn ó Albain go hÉirinn targuidh dúinn ó céibhfinn Cuinn
Mo ghoid as gan a fhios agum do fhóbair rí na rosg ngorm cealg ro cogradh 'gon mhór mhíolla codladh íar n-ól fhíona orm
Miosguis leam na láoidheng seólta slat do luingi nochar lúb: a mheic Domhnaill a Céis Cairrgi do ghéis tonndruim fairrgi fúd
Bualadh cladaidh creacha minca mían libhsi ar an luchtsa thall: meinic ón linnsi lán fala lámh re hInnsi glana Gall
Tánaguis a ttimchiol Éirionn; uathadh tráigh nach ttugais bhú: seoltar lat longbhárca leabhra dobhránta a shlat Teamhra thú
Do Loch Fheabhail d'Iorras Domhnann dírioch úaibh a hInnsibh Gall: caladh Iorruis is fúar fíre do fhionnais slúagh Íle ann
Sluagh Íle leat láimh lé hÁroinn d'fios a lámhaigh go Loch Con: bearar 'gon tslúagh fhinnsin Íle búar a hInnsibh míne Modh
Corcum-rúadh ráinig bhur gcobhlach Corca Baisginn ar a brú:
Ó Bhun Gaillmhi go Cúil g Cnámha maighre súir gach trágha thú
Manannain mac Domhnaill fá Dhun Balair do bhí a throid: ttánuic a shlat gheal Ghabhra an mac do bhean Banbha a broid
As úaibh táinig Colum Cille afar gcabhair thairis fo thrí: fir Éirionn do dhíol an dúainsi léighionn do shíol úaibhsi Bhar seanathair síol g Colla Coirbre Lifiochair laoch Mis: do bhás uí Chuinn catha Gabhra druim ratha Banbha do bhris
Turcuill Íomhair agus Amhláoimh iomad a láoich Locha Ríach tonn bhrátha an talmhan ar troimnimh damhradh Atha coillghil Clíath
Clanna Somhuirle síol n-Gofraidh ór ghin tú nár thaisigh bhú a lubhghort cuir a chráobh abhla sáor gach fuil ó a ttarla thú
Síol g Ceallaigh iomad a hÉirinn Oirghiallaigh a hInnsibh Líag na cráobha caibhniosa ad-chluine do thaidhliossa uile íad
Ní fhuil a n-Érinn ná a n-Albain Aonghas mar thusa a tháobh seang:
Aonghais fháid bhráonghlais an Bhrogha láid a Aonghais comha ad cheann 