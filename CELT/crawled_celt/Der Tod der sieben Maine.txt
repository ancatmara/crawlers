Eol dam aided, erctha gním, na secht Maine mór re rím, gach bail hi ro-ort tre gail clann in láeich a Laighinmaigh.
Maine Mórgar mórdais rúin tuc Feirbb ingin Gerga gúir, marbais Conchobur gan chess a n-Glend Gerg don chaladh-ces.
Maine Mó-epert, maith fer, get ar Clænglais hi Maigh Bregh, do-cher la Conall tall tra a n-díghail Con na cerda.
Maine Annai íath rogaib ged la Cethern mac Fintain, ro-fess ba crúaidh a fabra nogo fúair tress a tibga.
Maith ro chumdaiged a íath, Maine Taí, ro bud tor scíath, ro ged Fergna ann in rí ar brú Inbir Chíchmuini.
Gáet Maine Mingor íar tain for tánaid rúaidh Raghamain, roget Ragamain in rí i n-Áth Clíath a Medhraigi.
Furbaidhe Fermenn co mblaidh ocus Maine Máthremail a m-bás Medbo a m-bruguib Cuilt in dá churaid do chomthuit.
Maine Aithremuil amra re druíne a dhelba, get Sanb na scíathe don sceol, ba cossnam íath is aineoil.
Eol.
Is mór osnadach na geithi risin lainn iarna dérach.
