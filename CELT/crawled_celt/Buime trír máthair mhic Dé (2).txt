Buime trír máthair mhic Dé; go roibh linn i ló an fhínné a radhalta an rí neamhdha banaltra thrí dtighearna
A n-altrom nír dheacair dhí trí branáin chláir na cruinne aobhdha an triar a trí dhalta dá riar do bhí an bhanaltra
Buime an trír-sin Muire mhór dá n-altrom do bhí an bhanógh triur i n-aoncholainn amh-áin nó gur aonchrobhaing anbháil
Ag inghin an fhuilt leabhair maith do uair a oileamhain a hathair i n-ucht Mhuire athaidh i gcurp cholluidhe
An mac do b'fheirr-de i-se dá oileamhain aicei-se; an rí caránta ar a cígh baránta í don airdrígh
An treas cnú don chrobhaing ghlan teachtaire a hucht an Athar fa hé a ionad a huicht-se Spiorad Dé ar a diadhaicht-se
Toircheas na hóighe is é an fáidh aice do fhuair a thógbháil; ag so an tí do fhóir orainn trí cno óir a haonchrobhaing
Triur as ghoire gaol di-se triur do hoileadh aicei-se trí leannáin ler luigh Muire beangáin fhuil a haonmhuine
Triur i n-a dtrí daltaibh dhi trí meic ochta na hóighe; gach rí dhíbh ruinn-ne dá roinn trí rígh na cruinne an chrobhuing
Trí heochracha mhúir Muire trí tobair na trócuire rí 'n-a aonduine ós gach fhior trí aoghuire dom fheitheamh
Trí dhalta Mhuire móire toircheas bronn na banóighe; an tí tharla ar úidh gach fhir trí gabhla dhúin an Dúilimh
An triur-soin ón tigh neamhdha an Tríonóid ar dtighearna; neach do bhí 'n-a bhráthair di is í a mháthair 's a mhuime
Buime 