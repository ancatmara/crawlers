Día lim fri cach sním,
triar úasal óen,
Athair ocus Mac
ocus Spirut Nóeb.
Nóebrí gréine glan
as choímiu cach dlug,
atach n-amra n-dam
fri slúag n-demna n-dub.
In t-Athair, in Mac,
in Nóebspirut án,
a tréide dom dín arnélaib na plág, ardíanbás, ar bedg, arbrataib na m-berg,
romm-ain Ísu ard arin n-galar n-derg.
ardemnaib nach thain is Mac Dé domm-eim, argalar, ar guin, arthorainn, ar thein.
arthinnorguin truim, arcech n-amnas n-aill, ro séna co grinn
Mac Maire mo brainn.
arbrethaib i m-Bráth Críst lem fri cech sáeth, aridnaib, ar úath, arneimib na n-gáeth, argábud, ar brath, arepthaib i clith, arthedmaim cech cruth
fo-fera don bith.
Cech bennacht cen gom,
cech ernaigde glan,
cech árad ric nem,
ropo cobrad dam.
Cech dagnóeb ro chés
ós tuinn talman tís,
cech deiscipul cáid
ro chreiti do Chríst,
Cech cennais, cech ciúin,
cech diuit, cech réil,
cech foísmid, cech míl
do-choissin fo gréin,
Cech nóebérlam sruith
dom-róirsed fri toich,
cech sempul, cech sóer,
cech nóeb ro chés croich,
Cech ailithir án,
cech soim (sochla bríg),
cech denocht, cech nóeb
do-réracht a tír,
cech tenga cen meth
forsa tardad rath,
cech cride fon m-bith
nád chota nach m-brath,
Cech fírién fíal
fo chlár nime glain,
ónd fuiniud an-íar
co Slíab Sióin sair,
Rom-snádat de-síu ardemnaib na céo,
céili Maic ind Ríg
a tírib na m-béo.
Ro bé Día dom dín,
Coimdiu aingel án,
aithne tánaic úad
ara rísed slán.
Rom-snáda mo Rí;
romm-ain i cach ré;
ro béo ar cach ngád arscáth dernann Dé.