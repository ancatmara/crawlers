Scél Mongán inso D IA mboí dano Forgoll fili la Mongan fecht n-and.
Luid Mongan ar dún tráth di lóo fecht n-and.
Foric in n-écsíne oc múnud a aiciuchta.
Asbeir Mongán.
Is búan.
huli hi fola lumne.
condarois íar techtu inna drechtu im druimne.
Arceiss Mongan iarom dond éicsíniu boí hi fola na lumne bá terc cach n-adbar dó.
Asbert friss dús imbad diuit & imbad maith a thaírus conid tingell intamus dó.
Aírg didiu ol Mongán conris Síth Lethet Oídni co tucae liic fil domsa and & dobérae pún findairgit duit fadéin hi fíl di ungi deac rot bía occo.
It hé do huide de sunde do Chnuc Báne.
Forricfe fáelte and fom bíthse hi Síth Chnuic.
De sudiu do Dumu Gránerid.
De sudiu do Sith Lethet Oidni.
Doberae damsa in liic & téissi do sruthair Lethet Oidni fogebai pun óir and i mbíat noi n-ungi damberae damsa let.
Luid in fer a fechtas dofornic lanamnai sainredaig ara chiund hi Síth Chnuic Báne fersat failte móir fri techtaire Mongán Bá sí a dú luide foranic alaili hi n-Dumu Granerit.
Baíthi ind faelte chetna.
Luid do Sith Lethet Oidni foránic dano lánamnai n-aili hi sudiu.
Fersait faelti móir fri muintir Mongán.
Ferthae a oígidecht co léir amal.
m na haidchi aili.
Baí airecol amrae hi toíb thaige na lánamnae.
Asbert Mongan frisseom ara timgarad a echuir.
Dogníth samlaid.
Dobreth dó a echuir atnoilc.
asbreth friss arná taibreth ní assin taig acht a foíte leiss.
Dagní dobert in n-eochair aitherruch dun lanamain.
Dobert im a liic leiss & a pún airgit.
Luid iarom do sruthair Lethet Oidni dobeir in pún óir a sudiu.
Dolluid afrithisi doch Mongán dobreth.
dobreth do Mongan a liic & a o Beridseom a airget.
Bátár hé sin a imtechtai.
