Thugas grádh don fhuath cuirim suas don ghrádh; ní fiú é bheith ris do bhris sé ar a lán
Córaide fuath dhó brón 'na dhiaidh do ghnáth; do-ní fós dar linn tinn an duine slán
An fuath cé gur mór a chlódh ní badh cás; féadfar sgaradh ris —
ní mar sin don ghrádh
Rochóir grádh don fhuath buan duine 'na dhiaidh; dá raibh grádh dod ghuin ní fhóir luibh ná liaigh
Do chonnarc-sa bean is fear uirthi i ngioll; nó go bhfuair sé bás ní bhfuair grádh dá chionn
Mise gibé mé béaraidh mé go buan; gidh annamh a rádh thugas grádh don fhuath!