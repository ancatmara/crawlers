Foillsigh do mhíorbhuile a Mhuire maoidheamh asad is é ar lón; bíodh mo chás-sa ort 'n-a oire nocht do ghrása a Mhoire mhór
Tuig féin go bhfuilim i n-éigin is oircheas duid déachain faoi; éisd rem fhuigheall gidh olc mei-se; cluineam ort a threise a-taoi
Cuimhne an bhráithris bhím do mhaoidheamh a mháthair Íosa an fhuilt chlaoin ó nach cubhaidh re mac Mhoire an cumhain lat goire ar ngaoil?
Mall mo fhreagra ó Rígh na n-uile:
'gum urnaidhe gá fhad bhia?
mar a-taoi liom meisde ar meanma leisge riom dá ndearna Dia
Rí na ndúl dá ndearna ar n-eiteach iarraim ort gidh ard an chéim sinn ar-aon do dhul fa dhiomdhaidh a shubh craobh dar bhfiodhbhaidh féin
Gidh bé itche iarrfas mei-se a mhathair Dhé—dia do bhail—
gomadh neamh ar thós a taradh gidh eadh fós ní anabh air
Ní haisgidh cruidh gidh créad eile iarrthar uaim ar th'earrla nocht; ní beithte a mháthair Dhé i ndiam-hair gidh bé a-táthair d'iarraidh ort
Dá nguidhe Críosd tar ceann mh'anma lem aigneadh ní headh budh lór ar son Néill Gairbh muna ghuidhe im ainm féin a Mhuire mhór
Riot do-bheirim—bíodh ar th'eineach—
a inghean Anna as ard clú taobh re hÓ Conaill do chobhair toghaim mar mhaor dtobhaigh thú
Cabhair do rígh rátha Murbhaigh a Mhuire a bhuime na mbocht mar do bheinn féine i n-idh iarainn déine ná sin iarraim ort
Ní bheidís Gaoidhil Ghuirt Banbha muna bheadh cosg a gcinn sluaigh ní as sia gan chreideamh dá chéile dá leigeadh Dia Éire dh'uaim
Gion go bhfríoth ceannas Chláir Fhódla i n-éinfheacht 'ga earrla bhug do Bhanbha Dá Thí ní tualaing rí ná damhna an tuaraim thug
Gidh mór mbliadhain do bhí i n-éigin Inis Banbha bean Dá Thí a-déaradh féin nach fuair doghruing go buain Néill Í Domhnaill dí
Má rugadh breath 'n-a breith leathtruim ag laochraidh Gall im Ghort bh Floinn rugadh do bhreith ar fhiadh n-Éireann Niall do bheith i ngéibheann Goill
Ceadh nach tráighfidh a dtonn meanma mac Toirdhealbhaigh ó tá i láimh?
roimhe soin gér mhór a meadhair do loigh brón ar fearaibh Fáil
Faillsigh 