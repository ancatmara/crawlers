Tuan mac Cairill ro clos do-rad Ísu for anfos, do-rumalt cét m-blíadan m-búan a richt duine, ba deg-dúal.
Trí cét blíadan dó i richt daim allaid forsna mór-muigib, do-rumailt cét m-blíadan m-bil a richt antrellaig allaid.
Trí cét blíadan dó for feóil, dia raibi i richt in t-sen-eóin, do-rumailt cét m-blíadan m-binn i richt bratáin bodair-chinn.
Co fúair íascaire 'na lín, co tuc leis do dún an ríg, ó 't-ces an t-écne glé glan, ro míanaig an banrígan.
Ro fuineth dí é for ruth, gu ro tomail a h-óenur, ro toirrched an rígan rán, is de ro choimpred Tuan.
Tuan mac Stairn sdiurda slóig, é mac bráthar Partolóin ba h-é Finntan, ferrdi a rádh, frisi n-abairthea Tuan.
Is dó at-chúaid an scél-sa iar fír co nach raib nech 'na imsním, Finnén Maige Bile báin ro baí ac acalláim Tuain.
Tuan.