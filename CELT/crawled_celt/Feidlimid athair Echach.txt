Feidlimid athair Echach F Eidlimid athair Echach amra duine; ba flaith ba fíal toga dar iath n-Herend uile.
Eocho o ro dlomad do thecosc trén medair cétaib for conair docomlai a Temair.
Docechaing do Bregaib i l Life laind fodair co rrancatar Lagin a les nech dia cobair.
Cú Chorp co secht cetaib ní leiced im grissa dlomtha im Breg buasa cor threb and mísa.
Mac Moga Corbb cendmair & Eocho aignech glanait sluago Mumnech do chlár Lifi Lagnech.
Lín catha ro fersat feib marcach nirt traigthech; ba fri Echaig n-ilchaig Altlethain ard ailchech.
Leth Lagen do Echaig dar cach cath ro chuire acht forflaith co nglaine Con Corbb forro uile Is í sein in chommaid ar tossach ar mochat.
Con Corp cen nach clethalt & clainne Fothart.
Fothart roda fersat catha garg bunad oc cosnam chirt Lagen ri mórthuathaib Muman.
Cath Maige.
cath Gabra.
cath Fea feib tindrem cath Cruaich cétaib comram.
cath Commair Tri n-Inber.
Cath Arda Scol sciathaig.
for Tuathmumain tuathaig ba tailc tlí do laechaib.
cath Átha hÍ uathaig.
It é sin catha ro memdatar remib.
for mórthuathaib Muman fri cach fugal feidil.
