Cros Chríst tarsin n-gnúisse:
Christ's cross Cros Chríst tarsin n-gnúis-se tarsin g-clúais fon cóir-se
Cros Chríst tarsin súil-se
Cros Chríst tarsin sróin-se
Cros Chríst tarsin m-bél-sa
Cros Chríst tarsin cráes-sa
Cros Chríst tarsin cúl-sa
Cros Chríst tarsin táeb-sa
Cros Chríst tarsin m-broinn-se is amlaid as chuimse
Cros Chríst tarsin tairr-se
Cros Chríst tarsin n-druim-se
Cros Chríst tar mo láma óm gúaillib com basa
Cros Chríst tar mo lesa
Cros Chríst tar mo chasa
Cros Chríst lem ar m'agaid
Cros Chríst lem im degaid
Cros Chríst fri cach n-doraid eitir fán is telaig
Cros Chríst sair frim einech Cros Chríst síar fri fuined
Tes túaid cen nach n-anad Cros Chríst cen nach fuirech
Cros Chríst tar mo déta nám-tháir bét ná bine
Cros Chríst tar mo gaile
Cros Chríst tar mo chride
Cros Chríst súas fri fithnim
Cros Chríst sís fri talmain
Ní thí olc ná urbaid dom chorp ná dom anmain
Cros Chríst tar mo suide
Cros Chríst tar mo lige
Cros Chríst mo bríg uile co roisem Ríg nime
Cros Chríst tar mo muintir
Cros Chríst tar mo thempal
Cros Chríst isin altar
Cros Chríst isin chentar
O mullach mo baitse co ingin mo choise a Chríst ar cach n-gábad for snádad do chroise
Co laithe mo báis-se ría n-dol isin n-úir-se cen ainis do-bér-sa Cros Chríst tarsin n-gnúis-se 