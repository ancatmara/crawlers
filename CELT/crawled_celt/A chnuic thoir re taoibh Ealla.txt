A chnuic thoir re taoibh Ealla fa dtáid aicme Oilealla giodh 'mud bhruach do hoileadh inn fuath dot oirear im inntinn
Is tú cnoc na ndéar dhúin-ne a thulach ard fhéarnúidhe; is mó théid ar dhéaraibh dhamh t'fhéaghain iná ar mhéid meanman
Ní guth oram dimbríogh dhuit a Chláraigh Ealla orrdhruic; a-taoi ar n-am chrádh a chnuic thoir do bhaoi i ndán duit a dhéanaimh
A Cláraigh is tú an tulach mar thuit an Fionn Forbharach; mo ghrádh nó gur thuit red thaoibh a chnuic a-tám do thathaoir
Mac Diarmuda—dia do chor—
do tairngireadh go dtiocfadh dá lot ar bhrú do bhearna; is tú cnoc na cinneamhna
An lá tugadh thort a ndeas an chreach ler ceileadh m'áineas fríoth basgadh id chuim a chnuic is trasgradh do chloinn Chormuic
Don turbhaidh thug ar an dtóir i n-ucht Cláraigh i gcéadóir marbhthair 'gun ghéig gach nar ghabh gabhthair an mhéid nar marbhadh
Díobhraigis duine don tóir mac ríogh Mis—mairg dar chusbóir—
gur bháidh inn tar a déis dairt d'éis an áir thinn do thabhairt
Éanghoin duaibhseach na dairte ní feas fear a díobhraicthe; torchair lé flaithbhile Fáil achd ré n-aithrighe d'fhagháil
Aithghin an té thorchair ann achd an flaith Fathadh Canann níor thuit tiomchall do ghleanna a chnuic fhionnchlann Oilealla arngabháil ghiall an domhain dó go hÉirinn n-éarlamhaigh 'mud chaomhachadh a chnuic thall do thuit caomh Fhathadh Canann
Do thuitsead re taoibh th'imil Fathadh agus Féidhlimidh; tugais d'Éirinn a chnuic cor 'nar thuit Féilim is Fathadh
Féidhlimidh mac mheic Domhnaill fuair goin 'n-a guin anfhorlainn ar an bhfánaidh uaid i-le a Chláraigh 's a ruaig roimhe
Fathadh Canann ceann an tsluaigh ar an uillinn uaid sor-thuaidh do thuit ar gcaithimh a chleath a chnuic le maithibh Muimhneach
Bean Oilill airdríogh Mumhan —toisg dá dtáinig mórphudhar—
rug Fathadh—ní feis gan bhrón—
leis ar athadh 's ar éalódh
Táinig is an gcnuc ad-chí i n-a aghaidh an t-airdrí; do bhaoi brath 'gun fhoirinn air gur laoi is Oilill cath Cláraigh
Caoga mac ríogh na rosg mall leathtrom é d'Fhathadh Canann gér chalma neart flatha Fáil 's na seacht gcatha 'n-a chomhdháil
Gá dú achd fuair Fathadh Canann bás ann d'éis a mhórtharann; ní dhó gér dhluigh a chaoine as mhó fhuil ar n-éagcaoine
Do bhí i ndán i n-a dhiaidh soin an dara gleo ar ghurt Cláraigh; an céadchath níor theo gér the iná an gleo éachtach eile
Fear croidhe náraigh neimhmin mac na flatha Féidhlimidh; fachain anfaidh d'fhás ar loch bás Í Charthaigh i g Clárach
Dursan leam a los Fhéilim na tréidhe tá ar sein Éirinn; milleadh fás a craobhchall gcuir bás a saórchlann 'ma sliabhaibh
Re bás an churadh Con Raoi ar Sléibh Mis—mana déarchaoi—
bás an fhéil chreachnáraigh dhuinn ar Sléibh sean Chláraigh samhluim ar Sléibh Fuaid fuair a roghuin Cúmhsgraidh Meann mhac Conchobhair; do thuit ionnshamhail an fhir ar fhionnaghaidh chnuic Chláirigh
Diarmuid ar Beann Ghulban Ghuirt do thuitim re péisd bpríomhthuirc cointinn is géirrinn dá ghoin Féilim ar chnoicbheinn Chláraigh
Muircheartach Mór mhac Earca is Féidhlimidh finn Eachtgha fríoth a n-árach leath ar leath im Chlárach is im Chleiteach
Rí Éireann dar bh'ainm Dá Thí marbh ar Sléibh Alpa an t-airdrí fríoth oilbhéim re samhluigh soin ar coirr Shléibh challghloin Chláraigh
Trí meic Tuireann—tearc nar chaoin—
tuitsead im Chnuc mac Miodhchaoin; mó chaoinim do thuitim thoir ar maoilinn chnuicfhinn Chláraigh
Créad fa mbeinn ar bruach t'imil a chnuic thall d'éis Fhéidhlimidh?
san chnuc thealghlas nó gur thuit níor dheaghlas rut a rochnuic
A chnuic
Do shíol Bhriain do bhuing Teamhraigh lucht marbhtha mheic Thoirdhealbhaigh; tug fhás ar orchradhaibh slóigh bás Conchobhair i g Caolmhóin
Go dtorchair tighearna an chnuic Art Ó Caoimh cneas mar bhánchuip fríoth an-allan bruit is ba it fharradh a chnuic chéadna
A Chláraigh ceileabhradh dhuit; ag súd mé uait a ardchnuic fear nach seachnann comhlann cleath go Domhnall gcleathchorr g Cairbreach
Gé taoi a Théa Ghaimh a chnuic thiar eadrainn is an fhionn foiltfhiar go hEoghan dleaghair dola leomhan Bhealaigh Bhóromha
A chnuic thiar ga dtá Buadhach is tú an dumha deaghdhuanach; samhail Chrot g Cliach ar chaoimhe an cnoc ós iath Fhormhaoile
A chnuic ós chionn Locha Léin gá bhfuil Tadhg na dtreas n-aigmhéil gar dhuit is dóigh mo thochta a chnuic mhóir a Mhangarta
Sealbh dhíleas Domhnaill Í Chaoimh tú a chnuic uaine an fheoir bharrchlaoin; mo chean duit tre robhaidhbh rath a chnuic dan comhainm Clárach
A Shléibh Luachra don leith thuaidh i riacht Mór mín an bhanshluaigh id ghoire 's dóigh mo dhola tre Mhóir Mhoighe Mhucromha
Freagarthar linn líon ar slóigh do shlóigheadh go Sliabh Si-óin;
Mhíchéal oirn bhus fhear garma seadh 'n-a mhoirn ní míotharbha
A chnuic 