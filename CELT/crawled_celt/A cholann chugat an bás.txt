A cholann chugat an bás tuig féin go bhfuil ann uathbhás; ní dáil chosmhail nach cás lat an bás san orsain agat
Creid nach fada uait an t-éag; bí a cholann ar do choimhéad; ná creid don tsaoghal achd seal; a thaobhadh dheid ní dlighthear
Ós éigin duit dul i bhfad féach id dhiaidh is féach romhad féach faoibh is féach ós do chionn féach ar gach taoibh id thimchioll
Féach an óige iar n-imtheacht uaibh a chroinn an duille dhiombuain mór n-amhghar id chionn do chuir; dar liom ní hadhbhar uabhair
Imtheacht do chos lúth do lámh féach do chéadfadha ar gclaochládh; cuimhnigh ar dhoille na ndearc moille ar t'fhuighlibh 's ar t'éisdeacht
Féach ar thoradh thig a-mach asad a cholann chiontach; do chamra d'fhéachain ret ais féachaidh an damhna díomais
Féach na fiacla féach an rosg ní glic nach gabhann teagosg; ó tá a bhféaghain deid i ndán creid do sgéalaibh an sgáthán
Déana ó tharla mar taoi-se sgáthán dot fhior aonaoise dá bhfaictheá a chneas 's a chruth ní feas an mairfeá a-márach
Ós innte as éigean duit dul féach an uaigh ar n-a hosgladh; truagh an mhaise méad dod ghráin; féag na taise ar n-a dtógbháil
Féach a-rís is radharc tinn pian an anma i n-uaimh Ifrinn; móide as cás an t-anam ann bás ní fhaghann i n-Iofrann
Féach na teadhma tá ar do chionn ag díoghailt t-uilc i n-Ifrionn; ní bhiadh fortacht ar th'olc ann; ort do chonntracht a cholann
Ní chuireann ort guais ná gráin robhadh gach aonlá d'fhagháil; ní ghabhann tú robhadh riamh a chnú fholamh na n-ainmhian
Iarraim ar eolach na naomh Míchéal aingeal an t-ardmhaor mo bhreith ar lorg naomh nimhe maor na ndeich n-ord n-ainglidhe
Dom chur réidh re rígh nimhe máthair mhic na maighdine díon m'anaim dí gidh docar taghaim í dom anacal
Saobh nach aithnighe ort féin nach tráth dhuit dul ar díthchéill; lugha sa chách bríogh do bhall do bhláth do chríon a cholann
Allus fola Mhic Mhuire Míchéal maith an teachtaire rug ar neamh uaidh an t-allus; mo chean fuair an feadhmannas
Ní dheachaidh corp naomhmná ar neamh achd aonchorp Muire Maighdean gidh iomdha bean 'n-a hóigh ann; ar neamh do-chóidh a colann
A cholann 