Tochmarc Emere
Baí ri amra airegda i n-Emain Macha fecht n-aill .i. Conchobur mac Fachtna.
Boí már de amru inna flaith la hUltu.
Baí síd & sámi & caínchomrac.
Baí mess & claiss & muirthorud.
Baí smacht & recht & degflathius fria remis la hUltu.
Boí mór d'ordan & d'aerechas & d'immud isind rígthig i n-Emain.
Is amlaid iarom baí a tech sin .i. in Cráebrúad Choncobair fó intamail Tige Midchúarda .i. noí n-imda o thenid co fraigid and traiged i n-ardai cech airinig créduma boí istig.
erscar do dergibar and.
Stíall ar chapur hé íar n-íchtur & tugi slinded íar n-úachtur.
Imduí Conchobair i n-airenuch in tigi co stiallaib airgit co n-úatnib crédumaib co lígrad óir fora cendaib co ngemmaib carrmocail intib combá comsolus lá & adaig inti.
Cona steill airgit uasind ríg co ardliss ind rígtigi.
In um no búaled Concobar co fleisc rígda in steill contoítis Ulaid uli fris.
Da imdai deac in dá erred deac immón n-imdaIsin imma cúairt.
No thelltis im láith gaile fer n-Ulad oc ól isind rígthig sin & ni bíd nech dib hi comchetfaid alaili.
Bá hán aircech aibind no bítis láith gaile fer n-Ulad isin tig sin.
Baí már do immud cach thurchomraic isind rígthig sin.
do airfitib adamraib.
Arclistí & arsenti & arcantá and .i. arclistis errid no chantaís filid.
arsentis crutire & timpanaig Día mbátar didiu Ulaid fecht and i n-Emain Macha la Conchobur oc ól ind ierngúali.
Cét mbrothe no théiged ind de lind im tráth cacha nóna.
Ba sIsin ól ngúala is sí no fired Ultu uli i n-óensíst.
No clistís errid Ulod for súanemnaib tarsnu on dorus diarailiu isin tig i n-Emain.
Cóic traigid deac ar no fichtib ba hé mét in taigi sin.
Tri chless dognítís ind errid .i. cless cleténech & ubullchless & fáeborchless.
It é ind errid dognítís inna clissu sin .i. Conall Cernach mac Amorgeni Fergus mac Roich Rodáni.
Lóegaire Búadach mac Connad.
Celtchar mac Uthidir.
Dubthach mac Lugdach.
Chulaind mac Soaldaim. Scél mac Barnéni .i. a quo Belach mac Barnini nominatur.
dorsid Emnae Mache is de atá scél Sceóil ar bá brasscelach side.
Dirósced Cu Chulaind diib uile ocon cliss ar áne & athlaime.
Ro charsat mná Ulad co mór Coin Culaind ara áni ocon cliss ar athlaimecht a lémmi.
arfebas a érgnai. arbinni a erlabrai. archóemi a gnússi. arsercaigi a drechi ar bátár sectmeic imlesain ina rígrosc .i. a cethair isindala súil & a tri hisin tsuil aile do. Secht meóir cechtar a dá lam & a cechtarde a dí chos.
Batár búada imda fair.
Búaid do chetus a gáes no co ticed a lón láith.
búaid clessamnachta.
buaid mbúanfaig.
buaid fidchellachta.
buaid n-airdmiusa.
buaid fastine.
buaid céille.
buaid crotha.
Tri lochta im Con Culaind a bith roóc ar níro ásatar a renga rodaim ar bá mote concéistis óic anaichnid fair.
a bith ro dána a bith roalaind.
Baí comairle la hUltu fo déig Con Culaind ar ro charsat a mna & a n-ingena co mór hé ar ní boí setig hi fail Con Culaind in tan sin.
ba sí comarli conírset sétig bad toga la Coin Culaind do thochmarc dó ar bá derb leo comb ad lugaiti no saigfed milliud a n-ingenraidi & faemad serci a mban fer día mbeth setig a chomrestail oca.
dano bá sáeth & bá hómun leó mocherchra do bith do Choin Chulaind corb occobor leó ar in fáth sin tabairt mna dó fo déig co farcbad comarba.
arrofetatár is úad fessin no bíad a athgein. Dobretha iarom Conchobar nonbor úad cacha cóicid i n-Herind do chuingid mna do Choin Chulaind dús in faigébtais i nnách dunad li nnách prímbali i n-Herind ingen ríg lroflatha lbriugad do neoch bad áil do Choin Culaind do thoga & do tochmarc.
Tancatar uli na techta dia bliadna & ní fúaratar ingin ba toga la Coin Culaind do tochmarc.
Cu Chulaind fessin iarom do tochmarc ingine rofitir hi Luglochtaib Logo .i. Emer ingen Forgaill Manaich. didiu Cu Chulaind fessin & a ara Lóeg mac Riangabra lRemcobir inna charput. Is é óencharpat insin nad foglentais dirmand na hecrada di chairptib Ulad ara deni & ara ani in charpait & ind erred aridsuided and.
Forránic iarom Cu Chulaind in n-ingin inna cluchimaig cona comaltaib impe ingena són dano inna mbruigad bátár im Dún Forgaill.
Batarside oc foglaim druine & deglamda la hEmir.
Is í sin dano áeningen ba fíu lesseom do ingenaib Herend do acallaim & do tochmarc & do tochmarc ar is sí congab na sé búada furri .i. búaid crotha buaid ngotha.
buaid bindisso.
buaid druine.
buaid ngaíse.
buaid ngenso.
Asbert Cu Chulaind acht ingen bad chomadais dó ar aís & cruth & cenel & cless & solmi bad dech lámdai.
ingenaib Herend nad regad leiss & nábad chomdi dó do banchéli mani beth samlaid. aris í sin óeningen congebed uli na modu sin iss airi is dia tochmarc sainrud ludi Cu Chulaind. Bá cona thimtacht óenaig doluí cu Chulaind a llá sin do acallaim Emeri & do thaidbred a chrotha di.
A mbátár inna ingena i sudiu for forod áenaig in duini co cualatar aní na ndochum.
Boscairi na n-ech.
Culgairi in charpait.
siangal inna tét.
Dresacht inna roth.
imorrain ind láith gaile.
scretgaire na n-arm.
Fecced óen uaib for Emer cid dotháet innar ndochum.
Atchiusa ém and for Fíal ingen Forcaill.
da ech commora comalli comchroda comluathu comleimnecha biruich ardchind agenmair allmair gablaich gopchuíl dúalaich tullethain forbrecca fosenga for lethna forráncha casmongaig casschairchig.
Ech líath lesslethan lond lúath lúamnach londmar lugléimnech lebormongach maignech tornech trosmar túagmong ardchend uchtlethan lasaid fót fondbras fochuirse focrúaid foa cruib calath cethardu dogrind almai énlathi lúthbuada benaid rith for sét foscain úathu ech n-anailche.
Uíblech tened trichemruaid tennes a cráes glomarchind fil do desfertais in charpait.
Araile ech círdub crúaidchend cruind cóelcossach calethan coblúth dían dúalmar dulmar dúalach druimlethan dronchóechech maignech aignech bairrnech balccemnech balcbéimnech lebormongach casmongach scúaplebor drondualach tullethan grind immaáig iar níth aigi ech i n-íath.
Moscing srathu sréid sergi sétid maige midglinne.
Ni fagaib and imdoraid hi tír omná ríad róot.
Carpat fidgrind fethaide dia ndroch finna umaide.
Síthbe find findairgit co fethaín findruine.
Cret urard drésachtach sí chreda cromglindne Cuing druimnech dronorda.
Da n-all dúalcha dronbudi Fertsi crúadi colgdíri.
Fer bróenach dub isin charput as aldem di feraib Herend.
Fúan caín corcra cóicdíabail imbi.
Eó óir intslaide úasa bán bruinnechur ina áth aurslocud fri mben luthu lanbulli.
Leni gelchulpatach co nderginliud oir forlasrach.
Secht ngemma deirg dracondai for lár cechtar a dimcaisen.
Da ngruad gormgela croderga dofich uiblich tened & analaich.
dofich ruithen serci ina dreich.
Atá lim ba fras do nemannaib ro laad ina chend.
Dubithir leth dubfolach cechtar n-ai a da brúad.
Claideb orduirnd i n-ecrus sesta fora dib sliastaib.
Gai gormrúad glacthomsidi la foga féig fobartach for crannaib roiss rúamantai hi cengul dá chréit cróncharpait.
Scíath corcorda co comroth argit co túagmílaib óir uasa díb n-imdadaib.
Focheird hích n-erred n-indnae immad cless comluith úasa errid óencharpait.
Ara ara bélaib isin charput sin araile forseng fánfota forbrec.
Falt forchas forrúad fora mulluch.
Gipne findruine fora etan nád leced a folt fúa agid.
Cúachi di ór fora díb cúladaib hi tairellad a folt.
Cochline ettech immi co n-urslocud fora díb n-ulendnaib.
Bruitne di dergór ina láim dia tairchelland a eochu.
Doriacht Cu Chulaind co airm i mbátár ind ingenrad foí sin.
bennachais dóib.
Tócbaid Emer a gnúis caímcrutaig i n-arda & dobreth aichni for Coin Culaind conid andaide asbert.
Dess imríadam dúib .i. deus .i. Dia do redigud duib or si.
Slán imreisc dúibsi .i. rop slán sibsi ó cach aisc ol eseom.
Can dolluidisiu ol si.
De Intidiu Eómna .i. den mache na Emna ol se.
Cia airm hi febair ol si.
Femmir ol se hi tig fir adgair búar Maige Tethrae.
tig fir arclaid iasc i mmuir ethiíar Ce bú for fess and ol si. Fonoad .i. ro immained col carpait dún and ol se.
Cissi chonar dolod ol si.
Eter dá cotot feda ol se.
adgaibsid iarom ol si. ni handsa ol se.
themi maro. Fór amrun fer n-Dea.
For úan da ech n-Emnae.
For gort na Morrígnae.
For druim inna mórmucce.
For glend in mac dáim.
Eter in dia & a fáith.
For smiur mna Fedelmae.
Eter in tríath & a sétchi.
For tongi ech n-Déa.
Eter ríg n-Anand ln-Arand & a gníed.
do mondchuilib cetharchuli domain.
For Ollbine.
For tresc in márimtill.
Eter dabaich & dabchini.
Do Luglochtaib .i. do gortaib Loga.
Do ingentib niad Tethrach ríg Fomori Cade do slonnudsu a ingen ol Cú Chulaind.
ni handsa ém ol ind ingen.
Temair ban .i. amal atá Temair os cach thulaig sic itúsa úas cach mnaí baine ingen inching gensa.
 .i. in genusa gass nád forfáemthar.
dercaid nad decsenach .i. nom dectharsa o chách ar mo chaimi & ni decaimse nech doirb annir .i. ben imnair.
 .i. in tan fegthar in doirb is i n-ichtur ind usci thedtethra tethra da lua lúachair nad imthegar.
 .i. ara caimi ingen ríg richis garta.
 .i. einech conair nad forémther do chonair chaíl érmaim conid fri súan senbath srethaib cerd adbchlosaib erred.
arcotaim trénfir tíarmórset .i. atát lim trénfir dodigenat m'íarmoracht cepe nom bera dar a terthogu cen forus mo caingni chucu & co Forcall.
Citni trenfir dotiarmórsetsu a ingen ol Cu Chulaind.
ni handsa ém ol Emer.
Da Lui.
Da Lúath.
Luath & Lath Goible.
mac Tethrach Tríath & Trescath.
Brion & Bolor.
Bas mac Ómnaig.
octar Condlai.
Cond mac Forgaill cach fer dib co nirt chét and & clis nónbair.
Forgall fessin dano ansu árim a ilcumachta tressiu cach gniaid éolchu cach druid amainsiu cach filid.
Bid formach duitsiu cluchi caich fri tressaib Forgaill fessin ár atchota ilchumachtai ocai fri coibled fergním.
nácham airmisiu a ingen laisna trénfiru sin ol Cu Chulaind Ma atchotat do gníma fessin dano ol ind ingen cid dam nachat airmébaind etorro. Forglim féin ém a ingen ol Cu Chulaind comba luiet mo gnima eter clothaib neirt n-erred.
Cade do nertsu dano ol Emer.
ni handsa ém ol se argair fichit fand mo chomraic lór do trichait trian mo gaili.
Ro fera cethrachait mo chomlund m'oenur.
argair mo chomairche.
Imgaibtir athai & ergala rém fúath & rem erud.
Techit sluaig & socaide & ilar fer n-armach ri úathgráin mo gnusi.
at mathi na comrama máethmacaím sin ol ind ingen acht nad ránac co nert n-erred béus.
Máith ém rom ebladsa a ingen for se lam popa Conchobur.
ní amal fogní athechán orbugud a chlainni.
ní eter lic & lossait lo thenid co fraig lfor blai .i. faichthi óenirlaindni rom altsa la Conconcobur acht eter erredaib & ánrathaib.
eter drúthaib & drudib.
eter filedaib & fissidib eter briugadaib & bíatachaib Ulad rom forbaigedsa co filet a mbésa & a ndána uli limsa.
Citne and didiu rott eblatar isna gnimaib sin maídi ol Emer.
ni handsa ém ol se.
Rom ebail Sencha sobérlaid conidam trén trebar án athlum athargaib.
am gáeth i mbretaib.
nidam dermatach.
adgadur nech ria túaith trebair arfochlim a n-insce.
cocertaim bretha Ulad & nis n-insorg.
tria ailemain Senca form Rom gab Blai Brigu chucai for acci a threbi.
coro ferad mo théchtai oca.
Conid iarom adgairim firu chóicid Chonchobair immá ríg nos biathaim fri re sechtmaini.
Fossudiur a ndána & a ndiberga farrid a n-enech & a n-enechgressa.
Line is the second part of a soft-hyphenated word, and is taken back.
There is no text loss.
Rom alt Fergus conid rubaim trénócu tria nert gaili.
Am amnas ar gail & gaisciud conidam túalaing airer críchi d'imditin fri ecrata echtrand.
Am dín cach dochraid.
Am sond slaide cach socraid.
Dogníu sochor cach thrúaig.
Dogniu dochor cach thriúin tri altram Fergusa form.
Rosiachtus glún Amargin filed coro molaim ríg as cach feib i mbí co ndingbaim oenfer ar gail ar gaisced ar gaís ar áine ar amainse ar chirt ar calmatus.
Dingbaim cach n-errid ní tullim budi do neoch acht do Conchobur cách.
Rom ergair Findchóem conid comalta comluid dam Conall Cernach coscorach.
Rom thecoisc Cathbad cóemainech di ág Dechtiri conidam fissid fochmairc hi cerdaib dé druidechta conidam eolach hi febaib fiss.
Bád chumma rom altsat Ulaid uli eter araid & errid.
eter ríg & ollomain conidam cara slúaig & sochaide conid cumma dofichim a n-enechgressa Isaer ém domrimgartsa ó Lug mac Cuind meic Ethlend di echtra dían Dectiri co tech mac Buirr in Broga.
Acus tussu dano a ingen ol Cu Chulaind cinnas rot altsu hi Luglochtaib Loga.
ni handsa ém ol ind ingen.
Rom altsa em ol síadi la feba Féne.
hi costud forchaíni.
hi fogart genussa hi comgraim rigna.
n-ecosc sochraid. conid chucum bagthir cach ndelb sóer sochraid eter iallaib ban búagnithi.
At mathi ém na feba sin ol Cu Chulaind.
Cinnas didiu for Cu Chulaind nachar chomtig dun díb línaib comrichtain.
arní fuarsa co sse ingin follongad i n-airius dala imacallaim fón samail se frim Ceist in fil banceli lat ol ind ingen ar fomditin do threib dit eisi. Natho om ol Cu Chulaind.
Ni techtu dam dál fri fer ol ind ingen hi fiadnaisi na sethar as sinu andu .i. Fial ingen Forcaill atchí imm arrad sund is sí ro ben beim forais for in lámthorad.
Ní hí em ro charusa for Cu Chulaind.
dano nír forfáemusa mnaí atgnead fer s hí ainmain dam sc gíal Muinú mainsin.
dis tíd bad a óennfir muintir g airadar orseom eisseom í í Culaind cles erred & cor ndeled.
leim dar néim.
erred náir & gai bolca. boí brasse.
rothcless & otharcless & cless for analaib.
brud ngeme.
sían churad.
beim co fomus & táithbéim.
dréim fri fogaist co ndirgiud crete fora rind & carpat serda.
fonaidm níad for rindib sleg.
Tánic timgairi dó tíchtain dia crích fessin iar sin & timnais celebrad.
Asbert iarom Scatach friss iar sin aní aridboí dia forciund & arcáchain dó tria imbas forosnai conid and asbert na bríathra sa dó.
Fo chen a scíth búagnigi buadaig bágaig urbágaig úarcraidi taiscea.
corraib fortacht fort.
nibá fortacht can recni.
nibá recni can decni.
Imbé eirr óengaile.
Arutósa ollgabud.
úathud fri eit n-imlebair.
 .i. for Táin Bó Cúalngi óic Cruachna rascerasu.
Cotut curaid cellfetar.
 .i. giallfuit fortut brágit bibsatar.
bied do cholg culbémend cruoch fri sruth Setinti .i. proprium nomen Con Culaind sennait rout ruadtressa.
rinnib riscloífet cnámreda.
clárad im búaib bendcrudi.
tithis fidoch fáeburamnas.
fethail feola fedclessaib.
ferba .i. bai do .i. Breg bratfatar.
brágti do thúath tithsitir.
trean cithoch cóictigis.
cichis do búar mbealtu.
Ba hoín ar slóg sírrechtach sírdochair sirdemin.
sírguba.
sifis .i. selfa do fuil flandtedmand.
fernaib .i. sciathaib ilib ildlochtaib armaib scéo mnáib dergdercaib.
cródergfa arm armeth mellgléo.
fiaich fotha firfitir.
arath croich crosfaitir.
recur serech sárlatir.
gáetar lunni loscudi.
Lin difedat ildamaib.
ilar fule firfitir ar Coin Culaind cencolind.
césfe álag n-encraide.
ana doláth tetharbae.
dideirn .i. dot gráin bródeirg brufitir.
Brón ar cách dot bráthbreislig.
día taib Maigi Murthemni.
día mbia cluchi tregaigi.
bruthaig fri toind tréchtidi.
frisin mbelend mbandernach.
belaig úathaig ochtclesaig.
belend di chet clesamna cichit biet banchuri.
bagthi Medb scéo Ailella.
Árutossa otharlige.
ucht fri echtga irgairce.
atchíu firind Findbennach fri Dond Cúalnge ardburach.
Cuin dorega.
cuin doriidfea.
ros do gaili gnáthgéri.
benfait bémend íarlebra meic Roich rúadrindig ardurgna.
naiscseta n-ollach n-óenellach.
lochta do tham doscura cetha.
Erig do loch lúrechda.
cuchtach écsi ilcomraic selaig tanaig trubud cu tír Ulad ógérig.
do mnáib Ulad oentomaim.
do scíath cnedach comromach do gai túagach tairbertach trénturig.
do cholg dét dathbuthir a ndondálaib.
rasia th'ainm Albanchu.
ciach do gair gemadaig.
Aífi Úathach iachtfaitit.
alaind sethnach sóermilfa.
etrocht soebrocht suanaigfe.
teora bliadna ar tréntrichait.
bat neirt ar do lochnamtib.
tricha bliadna bagimse gus do gaili gnáthgeri.
o sin immach ni fullimsea.
do saegul ni indisimsea.
eter búadaib banchuri.
ge garid gé étgene dit álaib fo chen.
fo cen a scit.
Dodeochaid Cu Chulaind iar sin ina lunga do saigid Erend.
is iat robo lucht oenlunga dó .i. Lugaid & Lúan da mac Lóich & Fer Báeth & Lárin & Fer Diad & Drust mac Serb.
Lotar do thig Rúaid ríg na n-insi aidchi Samna.
Is and bátar i ssudiu fora chind Conall Cernach & Loegaire Búadach oc tobuch a císa ar baí cía a hInsib Gall do Ultaib in tan sin.
Atchluin Cu Chulaind íarom in mbrón fora chind oc dún ind ríg.
Cisi núal so for Cu Chulaind.
ingen Rúaid berair hi cís do Fomorib ar iat is airi fil in bron sa sin dún.
Cait hi fil ind ingen ol se.
isin tráig thís ol iat. Tic Cu Chulaind co mboí hi comair na hingini isin tracht.
Immáfoacht Cu Chulaind scéla di.
Adfét dó ind ingen du léir Can asa tecait na fir ol se.
ond insi etercéin tall ol si na bí sund fora cind na n-écland.
Tarrasair and íarom fora cind & ro marb na tri Fomóri.
argalaib óenfer. Ro chrechtnaig im in fer dedenach díb eseom fora dóit.
Dorat ind ingen breit dia hetuch dó ma crecht.
Téitseom ass iarom cena slonnud dind ingein.
Tic ind ingen don dun & adfét día hathair in scél n-uli.
Tic Cu Chulaind don dún iar sin amal cach n-aigid.
Ferait faelti fris iarom Conall & Loegaire Maídit sochaidi isin dún dano marbad na Fomori.
acht niro creit ind ingen dóib.
Dorónad fothrucud lasin ríg iar sin & dobretha cách ar úair chuci.
Tánic dano Cu Chulaind cumma cháich & dorat ind ingen aichni fair.
Dobér in n-ingen duit for Rúad & ícfat féin a tinscra.
Nathó for Cu Chulaind ticed dia bliadna co Herind im degaid mad ail di fogéba messi and.
Tánic cu Chulaind co r in glond dorignis ol Emer in cét fer ach n-inchomlaind do marbad.
bid Glondáth a ainm co bráth ol Cu Chulaind.
Doróich Cu Chulaind co Crufait Ráe Ban a hainm ar thús co tici sin.
Bentaiseom bráithbemenna mára forsna slúagaib isind inud sin coro maidset na srotha fola tarsi for cach leth.
is fót cró in tilach sa indiu lat a Cu Chulaind fors ind ingen conid de sin dogarar Crufait di .i. Crófót .i. fót cró.
Doróich in t-íarmóracht forro co hÁth n-Imfuait for Boind.
Teit Emer asin carput.
dobeir Cu Chulaind tafond for in tóir coro sceindset na fóit a cruib na n-ech dar áth fothúaith.
Dobeir tafond aili fothúaid co sceintis na fóit a cruib na n-ech for áth fodes.
Conid de sin dogarar Áth n-Imfoit de dina fotaib adíu & anall.
fil and tra acht marbaid Cu Chulaind for cach áth o Áth Scenmend for Ollbini co Boind mac Breg. comallastas ule na gnímu dorairngert dond ingin.
Téit slán iar sin co ranic Emain Macha fo demi ind aidchi sein.
Atnagar Emer hisin Craebrúaid co Concobur & co mathib Ulad olchena & ferait faelti fria.
Boi fer duaig dothengtha do Ultaib istig .i. Bricriu Nemthenga mac Arbad.
Conid and asbertside.
Bid dolig em or se la Coin Culaind aní dogentar and innocht .i. in ben tuc leis a feis la Concobar innocht ar is leis coll cetingen ria n-Ultaib do gres.
Nos fuasnaither im Coin Culaind andside oca clostecht sin & nos bertnaigend co ráemid in cholcid boí foí co mbatar a cluma for folúamain immón tech immá cúaird.
téit immach la sodain.
Atá dolig mór and for Cathbad acht is geis dond ríg cen an ro raid Bricni do dénam do Bíthus Cu Chulaind im intí fáefes lía mnaí.
Gairther Cu Chulaind dún ol Concobar dús in fetfaimmís talgud a brotha.
Tic iarom Cu Chulaind.
Eirg dam ol Concobar & tuc dam lat almai fil dam hi Sléib Fúait.
Téiti iarom Cu Chulaind & nos timmairg leis ina fuair do muccaib & d'aigib alta & d'ernail cacha fíada olchena hi Sleib Fúait & dosbeir i n-óenimmain leis co mboí faichthi na hEmna.
Téit dano a ferc la sodain for ulu do Choin Chulaind.
Dogníther imacallaim oc Ultaib s í comarli arricht leó.
Emer aidchIsin & Fergus & Cathbad homet enig Con Culaind.
bennacht émad.
Fáemaid aid Concobar tinscra reth a enecland do chIsin lia bancheli.
niro scarsat íar sudiu co fúaratar bás díb linaib.
Atnagar cennacht macraidi Ulad do Choin Chulaind iar sin.
Is iat so roptar macrad i n-Emain ind inbaid sin dia n-ebairt in fili oc tabairt a n-anmand ós aird.
Macrad Emna alli sluaig inbaid batar sin Craebruaid im Furbaide find in tslat im Chúscraid is im Cormac Im Conaing in Glasni nglan im Fíachaig is im Findchad im Coin Culaind cruadach ngle im mac mbúadach n-Dechtire Im Fíachna im Follomain and im Cacht im Mane im Crimthand im secht Mani i Sléib in Chon im Bres im Nar im Lothor Im se maccaib Fergais and im Ilarchles im Illand im Fíamain im Bunni im Bri im Mul im Chlaidbech im Conri Laegaire Cass Conall Claen is im da Ether ardcháem Mes Díad is Mes Dedad dil clanna Amargin Giunnaig Conchraid mac Cais a Sleib Smóil Concraid mac Báid Bernad Broin Conchraid mac in Deirc meic Find Conchaid Súana mac Sailcind Áed mac Findeirg ollach mbrec Áed mac Fidaig formna nert Áed mac Conaill cirrid cath Áed mac Duind Aed mac Duach Fergus mac Lete lith ngle Fergus mac Deirg meic Dáire Fergus mac Rois luadit raind Fergus mac Duib meic Crimthaind Tri meic Traiglethain trén blad Siduad Currech is Carman tri meic oc Uslend na n-ag Naisi & Anli is Ardan Tri Flaind tri Find tri Cuind ciúil anmand do noí macaib Sciúil tri Fáeláin tri Collai cain tri meic Neill tri meic Sitgail Lón is Ílíach aille fir comaltai Cormaic crichid tri Dondgais meic meic Rossa tri Dúngais tri Dáelgosa Aes dána do Chormac ciúil meic Lir meic Etersciúil a trí cuslendcha cáem in band Find Eochaid & Illand A chornaire ciúil iar sin im dá Áed is im Firgein trí drude denma glam ngér Athirne is Drec is Drobél A tri dálemain co mblaid Find Eruath is Fatemain tri ú Chletig comol ngle Uath Urud is Aslinge.
Aed Eochaid airdairc Emna da mac aille Ilgabla mac Bricrend ro brunned bla erdairc ic macraid Emna.
macrad a.
