Och!
och!
a Mhuire bhúidh: Domnall Mac Carthaigh Och!
och!
a Mhuire bhúidh a Bhuime Dé tugas grádh m'anma do mhnaoi ler marbhadh mé
Atá an toil a Mhuire mhór 'na tuile thréin; do mharbh sin do láthair mé a Mháthair Dé
Tugas grádh m'anma do mhnaoi ach!
a Dhé 's ní ráinig liom a innsin dí gur milleadh mé
Grádh dá geilchígh is gile gné mar lile ar lí 's dá folt dualach druimneach dlúth is ualach dí
Grádh dá gealghnúis chriostail mar rós nár chiontaigh re haon 's dá dhá gealghlaic leabhra lúith ler mealladh mé
Rug a haolchorp sleamhain slán mo mheabhair uaim; milseacht a gotha 's a glóir mé im othar uaidh
Atáim 'na diaidh ochán och! bhochtán bhocht; truagh gan an sluagh-sa ar mo leacht ag cruachadh cloch
Truagh gan bráithre ag mianán orm re siansán salm ó tharla mé a Mhuire mheirbh im dhuine mharbh
Amhrán a béil bile mar rós milis mar thúis do chuir mé ar buile báis —
cá cruinne cúis?
A ógh ler cheanglas mo chruth do cheanglais mo chorp; féach do réir chéille agus chirt ar n-éiric ort
Fóir mé ós féidir leat a ghéag gan locht; fóir mé le comhrádh do chuirp ochán och!