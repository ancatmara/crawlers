Bláth an mhachuire Muire:
Bláth an mhachuire Muire a dhaoine nach diultfuidhe; ní fhuil agaibh fáth fuirigh; an bláth abaidh ionnsuighidh
Ón lá tháinig i dtalamh rí an domhain fa dheaghbhaladh a-tá a luibh chabhra ag cách garrdha 'n-ar chuir fa chonách
Córaide a mheas re Muire is béas don bhláth machuire ar nach bí gabháil 'n-a glas acht a fhagháil don tí thoghfas
A duasa móra mince gé a-táid oruibh innillte rachaidh thoruibh tráth oile bláth toruidh na trócoire
Mór n-adhbhar arab eagail go mbia i n-uair an airteagail gidh lán do thoradh an tráigh mo lámh fholamh dá hagháil
Cead a bhuana ó bhás a-mach ní thiobhra Críosd ar cheannach; saor a-bhos bláth na faithghe a-nos tráth a thiomsaighthe
Gidh iomdha dá haos ghrádha dóibh ag deilbh na síothchána is lór don uile a heineach ar Muire ógh d'impidheach
Do bhiadh aige ar bláth na mban 's a chúl do chur re peacadh annsacht na mbeach ar an mbláth gach neach dá annsacht d'óglách
Go gcoisgeann diomdha a dalta nochtar do dhruim dúthrachta cíche ar mná gaoil gá ghuidhe; fa sgaoil a-tá an trócuire
A grásaibh Muire móire dúinn ní damhna míodhóighe an bhrágha dar bhean a glas bean do bu dána dóchas
Do dáileadh a-nuas do nimh don mhnaoi le méad a creidimh dóigh na mná-sa nír meathadh grása as cóir do chuimhneachadh
Resin mbrághaid do bhí i láimh do thogair geall do ghabháil; maith séan an ghill do gabhadh sgéal budh linn do leasaghadh
Do-chuaidh dá fhaicsin 'n-a hucht dealbh Muire gár mhó guasocht gur bhuing don deilbh a dalta 'n-a seilbh do dhruim dánachta
"Do mhíriar gidh deacair damh"
do rádh re Muire máthar:
"beith dod réir ní dóigh dhamh-sa mo chóir féin go bhfaghar-sa
"Má tharla aindlighe ann gabhar sgáth mh'ainbhis agam breith na deilbhe leam i láimh mar gheall rem eidhre d'fhagháil
"Mo mhac ní dó a-bháin do bheinn go lá m'éaga is eadh thuigim achd muna sgaoile Dia dhé nach bia ar gcaoin-ne re a chéile"
Tug Muire gur mhaol a goimh aiseag a mic don mháthair; fuair síoth an té dá dtugadh is fríoth é gan fhuaslugadh
Le a luatha thug a thoradh do bíthí dá bhreathnoghadh a haithle an ghill do ghabháil nar mhill aithne an uachdaráin
Ní meabhraighthear ar Mhuire gidh minic a míorbhuile bráighe do bhuain a geimhil as áille fhuair fhóireidhin
Do bhí ar an mnaoi gá dám dí díom féin do beanadh bráighe ní lugha mh'éigin dá héis cumha nach éidir d'fhaisnéis
Dom anmain is eadh bheanas an mac do bhí i mbraighdeanas; fan sgéal do chrádh a cridhe dál mo dhéar do dlighfidhe
A-tá rem fhiachaibh uaim-se fan mhac gér mhó a hanbhuain-se go dtráighe mo thuile locht bráighe nach fuighe furtocht
Nach ionann an t-adhbhar déar críoch fhágbhuim ar an uirsgéal an cás dar ghabhomar greim is cás anollamh Ifrinn
Sul dheach meas ar méad mo chean ní fhóghnann damh dom dhídean a gheall dá ngabha mi-se achd cara teann tairise
Ní hiongnadh d'fhior mo dhoibheart bídh guasacht san ghealltoidheacht a chaomhna ar gheall do ghlacadh; fearr go haobhdha mh'anacal
Ní bláth garrdha as ghoirthe dhí luibh an mhachaire Muire; lán don bhláth tarla an talamh; is tráth m'anma d'fhuasgaladh
Gér áibhseach maitheas Muire i súilibh na sochuidhe beith do réir an Dúilimh dhí 'n-a súilibh féin ní faicthe
Éadáil do-gheibhthear 'n-a gar bean toighe na dtrí bpearsan; gearr ó gach dhuine a deightheach ceann guidhe na n-oileithreach
Go ndearna ar siur éigean air; grádh don chóir thug ar dtosaigh; do thréig a mhian do Mhuire srian nach téid re a thrócuire
Bean déanta na ndaoine dhí bean dar bhuidheach Dia is duine bean nar threabh le tuinn meanma cuing ler threabh a tighearna
Íocshláinte fhóireas gach nimh béal do b'fhoirbhthe i n-aois leinibh cridhe nach gabhann fa ghrádh nighe na n-anam n-easlán
Bean chúitigheas ar gceana ríoghan as mhó muinteara bean thoibhgheas toil na gcroidheadh 's ga bhfuil saidhbhreas sochuidheadh
Leag lóghmhar as lia buadha cruithneacht abaidh ionbhuana comhurtha an tunna nach tráigh urra cobhurtha a compáin
Bean do chuir na folta i bhfad bean do thraoth neart a námhad sódh feithmhe na bhfear ngrádha bean teichmhe na teagmhála
Bean fholaigh an athar mhóir bean do snadhmadh re seanóir bean nach admhadh a fear féin bean nar hagradh i n-éinchéim
Ní hiongnadh grádh d'fhagháil as; "fasaidh daonnacht tre dhúthchas"
móide an t-álgas fhuair an bhean uaim mar thángas 'n-a timcheal
Do b'airrdheana dísle dhí ón dá thaobh táinig uimpe a haobhdhacht is a humhlacht a maordhacht 's a measardhacht
Toil a mheanman dá mhoghaibh tug Críost mar do-chualobhair gur fhuluing a ghoin don gha ó choir ubhaill na habhla
Bláth 