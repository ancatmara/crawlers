Iomdha fear suirghe ag San Mairghréag
Iomdha fear suirghe ag San Mairghréag a muinntir do mhéaduigh sí; diallaidh re gach fear dá bhfhaghann; bean fhiadhaigh na n-anam hí
D'éis a héaga is fearr do bhaoghal an bhean dar cheisd cosg an uilc; 'n-a beathaidh níor bhean re suirghe bean i ndeachaidh cuimhne a cuirp
Is é as chiontach ris an gcumann —comhthrom uainn ní fhaghann sí—
an fear le ndiultar a dhéineamh; bean nach diúltadh éinfhear hí
An lá as chumhain liom mo lochta ar leas m'anma is ann do bhiath; is í ar suirghe re San Mairghréag cuimhne dhamh ar ainmhéad m'fhiach
Grádh tairise do thaobh cumainn créad an fáth nach fuighe sí?
bean nach tug náire dá naomhthacht rug báire ar gach aonlocht hí
Ní hiongnadh gomadh í an bhanógh do bhéaradh d'fhear annsacht lán bean do ba chuibhdhe mar chéile don fhear suirghe as ghéire grádh
Sealbh na humhlochta ó aois leinibh go lá an bháis níor beanadh dhí; do cheangail síoth re méad meanman díoth go héag nach dearnadh dhí
Bean dá ráinig rogha anma adhbhar don ainm do rádh ria a mhéad do mhaith do-ní an néamhann maith gach ní dhá ndéanann Dia
Dá héis is iomdha 'n-a beathaidh —gá beag uirthe d'adhbhar gráidh—
cloch líoghmhar an anma uasail míorbhal tharla i gcluasaibh cáigh
A Dhé ní dheachaidh it aghaidh gion gur eol dí dul id ghar; sul do chreid an ógh it ainm-se mór do leig thairse dá tal
Iúl nochan fhuair ar an gcreideamh an chéadchuid gur chaith dá ré; d'éis a baisde do bhaoi a námha i ngaisde ag mnaoi dhála Dé
Cosg mo námhad naisgim uirre ós í roimhe rug a bhuaidh; ní théid ar feadh iadhaidh m'fhabhra fear fiadhaigh an anma uaim
Is móide chuirim i gcomhrádh an comhrag rer chaithis dlús; buain rem fhurtocht gomadh usa a dhocracht fuair tu-sa a thús
Ná leig eadrom is m'fhear cogaidh; do chlaoidhis cheana—trom an clú iomchuir a-rís oire m'anma—
dís roimhe re dtarla tú
Don tromdháimh tháinig a hIfearn dá aingeal do b'í do chuid do choisg tú ar-aon an dá aingeal taobh rú gomadh daingean Feirrde bean gé do bheadh láidir lámh carad ag congnamh lé; níor fhéad námha teacht red threise tar neart lámha deise Dé
Breith na cloinne is cean do mhartra —móide as deacair déanamh thort—
nach bí do bhean pháirte i bpianaibh acht feadh sláinte d'iarraidh ort
Ón mhaith do thionnsgain ar dtosach ní troigh ar gcúl do-chuaidh sí sealbh na ngrás nó gur ghlac Mairghréag; slat as nar fhás ainghéag Tráigh ar a dtiomsaightear cnuasach crann toraidh nach téid i ndíosg bean do luaidheadh fa fhear uile bean ler fuaigheadh croidhe Críosd
Do bhí ag fear dá fearaibh suirghe searc don óigh—gá huaisle modh?
iomdha líon do hinnleadh uirre inghean ríogh dar thruime a thol
An grádh ar dtús thug dom banóigh brath ar a háille an uair rug do bhí gá choimhéad 'n-a chroidhe dí ar roimhéad a thoile thug
D'fhior nochar iongnadh a carthain caol a mala mín a traigh; dearna a láimhe acht a lámh oile clár do b'áilne snoidhe sain aran mbéal dtana tug féachadh an folt cas do-chonnairc uadh; níor luibhe chabhra dá chridhe duibhe a habhra is gile a gruadh
Annsacht nar urusa a caitheamh dá cruth ar dtosach tug sé; tug grádh dochaithmhe dá deighmhéin lámh chothaighthe deibhléin Dé
Is moladh ar áilne a haighthe an inghean nar fhéad do chlódh a chridhe ar n-a chor ar meisge ar son dighe eisde d'ól
Breath gion go mbeirthe le a faicsin ní foláir go bhfuighe sí grádh gach éinfhir ar a huaisle; lán do thréidhibh uaisle hí
Níor labhair ón lá do mhothaigh leis an maighdin dar mhó a thoil acht fuighle do bhíodh dá mbogadh; suirghe an ríogh ar hobadh air
ní raibhe a cion bean nochar bhean as a riaghail bean ler shearbh a hiarraidh d'fhior
Dia dá dtug masla a mhian ar gcúl do chuir sé go roibhe lán d'fhuath don inghin; grádh is luath do imdhigh hé
An uair do agaill a briathra do bhí an baoghal ag drud ria an té ar ar tréigeadh a námha gurbh é a céidfhear dála Dia
An sgiúirse as teo dá dtug fulang ní fríoth lé ó lucht a pian acht gur ghéire a galar eile garadh péine reimhe riamh
Fuighleach dar fágbhadh 'n-a créachtuibh an cíogh trom an tráth do sguir nar thuil a béal chréacht a colla muir théacht a déar orra d'fhuil
Tugadh pian trom do thaobh fhuachta an inghean óg nar óg nós le huisge fhuar dhí fa dheireadh is í i ngual teineadh ar dtós
An goradh gur bhean dá brághaid an bheatha thall níor thréig sí; do mhian an bháis do bhaoi ar Mairghréag nar chlaoi páis dá ainmhéad mháil fhoghanta an chinn-se caraid na hóighe is eadh bhíd; a maith gur moladh le a námhaid do thoradh mhaith thánuig tríd
Cúig mhíle fear fa chuing creidimh do chuir an ógh—níor fheidhm díosg; fuair 'n-a haonar d'ulc an phobail gur saoradh lucht cogaidh Críosd
ní dhleisinn mo dhán molta is mé 'n-a gioll; sí re n-éag do chuimhne an chumainn réad suirghe chumaim dá cionn
Mo ghuidhe go ngéabha si-se is í tuigsin i dtú faoi; budh anáir fa dheireadh dhamh-sa deighfhear d'fhagháil masla ón mhnaoi
Do gheall tú a thabhairt dá cairdibh cur linn fa leigheas ar n-olc; ní dulta a rí tar an riaghail gach ní as mholta d'iarraidh ort
Sgaoiltear sgéalaibh milse le méad an ghráidh do-gheibh sí mian le a fear a n-ól 'n-a n-éindigh; an ógh ní bean éinfhir Iomdha 