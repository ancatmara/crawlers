Fa ngníomhraidh measdar meic ríogh na bpreabsgor mear taobh re taobh; fa dheaghsdair na ndeaghmhac ríogh measdair gníomh na seangshlat saor
Ní breath as cáir uile d'fhior ar dhuine fa dháil a shean; ní fa fhréimh budh dleasda dol; measda fa mhodh féin gach fear
Fearr d'fhior a chlú 'n-a chlú mhaith iná a chrú ós chrú gach neich; is fearr modha flatha i bhflaith gidh maith rogha datha ar dhreich
Feirrde fear dá bhfaghbhadh hí gidh eadh nocha n-adhbhar gnaoi gach ríoghradh ór chin a chré muna bhé gníomhradh fir faoi
Fear do-ghéanadh gníomhraidh ghloin do-ghéanadh míonmhuir don mhuir; d'fhiodh gan chnú is cnuaisleigheas sin; clú fir uaisligheas a fhuil
Fear saor is a bhladh dá bhrath dá char gion gur caomh a dhreach; ar ghnúis bhláith do-bhearthar guth; ní ar chruth cáich bearthar breath
Áille is feidhm calma re cois i ndeilbh dhamhna ro budh deis; a rádh gomadh saor crú a chnis ní taobh ris as dú ach lámh leis
Ag a mheas do-ghéabha ghnaoi gion gur feas na fréamha ó mbí gníomh arnaidh madh eadh ro-né fear gidh bé ar talmhain ó dtí
Damhna ríoghradh nocha roich a ngníomhradh chalma do chleith; d'éis gach ríogh méaraidh a mhaith a ghníomh do fhlaith béaraidh breith
Mac ríogh ó nach rach i bhfad dá bhrath ar ghníomh a ghlac mbog tar ceann a dtibhre 's a dtug rug geall inmhe munar ob
Mac saoirríogh dá seoltar dán d'aoinshíol agus Eoghan Mór ní thig re ré an raimheic ríogh gníomh ar nar ainic sé an slógh
Diarmuid Mág Carthaigh Chuain Dor na sluaigh 'n-a dhaghthaigh ag dul maith gach triath ann is gidh eadh gan fhear tar barr g Cliach do chur
Téid a fheidhm do dhearbh gach drong tar a dheilbh—gá dealbh as fhearr?
uaisleacht a bhfoil d'fhíonfhuil Ghall ní thall soin dá ghníomhaibh geall
Báidh leam bhar dteisd ar thuir Chua; ar chuir dá ceann ní ceisd dó tar méid mílidh gé théid tú; sínidh 'gad chlú méid as mhó
Do rígh gion go rabhtha id mhac do sgarfá re sín an sioc; dá measda i n-ágh gníomh do ghlac cneasda mac ríogh do rádh riot
Bhar dtuigse ann is bhar n-aoibh a chlann Chuirc-se 's a chlann Táil méin mhaith uaibh-se gé do fhuair uaidh féin as uaisle flaith Fáil
Oilill is Corc agus Conn is don fhoirinn a fholt fann Dá Thí Theamhra agus Bé Bhionn; cré na d Trí bh Fionn Eamhna ann
Athair a chomhanma chaoin fachain ro Bhanbha do réir Cormac mhac Muireadhaigh mhóir slat don fhóir fhuineadhaigh fhéil
Cormac Mór athair an fhir i gcathaibh níor clódh a sdair; do dhoirt dream armach a fhuil i Muigh thamhnach do fheall air
Giall dá dhaghmhac ro ba dú;
Cormac ó nar chian a lá ríoghaid fuineadhaigh fear Cua Ua Muireadhaigh do mhear mná
Ag coimhdhíoghail Cormaic Mhóir dá roghlaic shoighníomhaigh shaoir do thuit foirionn úr le fhéin ó Fhéil go Dún gcoidhfhionn g Caoin
Ua fial Bhloid gér chabhair cách Diarmuid aghaidh ar gach iath níor sguir fa athair a fhíoch gur chuir díoth ar chathaibh Chliach
Tug go huathadh iolar sluagh a shiobhal fa ruathar ríogh do dhíthigh náimhde i ngort ghliadh gur iadh im Phort Láirge a líon ar síol mac Briain do ba beart doirbh ar dteacht i ngliaidh níor ghníomh meirbh do chuir im Ghleann Maidhir maidhm i sbairn fa cheann blaighidh beirn
Mac Cormaic Mhóir do ghabh greim ris nar ghabh tóir 'n-a tóir thim; a rian budh cartha dá chloinn; riar Goill ní lamhtha re linn
Mór gclach do claonadh re chois mór gcath budh bhaoghal do bhris d'aithle thugha gach Ghoill ghlais budh lais Mumha gan roinn ris
Ag sin Diarmaid más lór libh is an Diarmaid Mór nach mair; rí Breagh trá fa tairm an fhir fear ór chin a-tá a ainm air
Ionann dáibh arm ionann gníomh ionann tarm áigh ionann séan ionann ainm a n-aithreach saor acht gairm na gcraobh dtairtheach dtréan
Fear é as in Diarmada Mhóir ar ghné ar bhinnfhialbhuga ar bháigh; a ghníomh san Diarmuid fa dheoidh agus treoir ríogh fhialbhuig Fháil
na feadhna ar a bhfoil sliocht léir soin i n-earla na n-alt feidhm na mac Brian laomhdhacht na Lorc rian na g Corc aobhdhacht na n-Art
Gidh uaisle an glan faltúr fial ó Artúr dána gar a ghaol méin Éireannach ní holc dhún fa fholt úr chéimeannach chlaon
Trí Domhnaill theas im ua d Táil —i dtreas budh doghraing a ndréim—
trí Toirdhealbhaigh don taoibh thuaidh mun sduaidh saoir roighreadhnaigh réil
Dá Chonchobhar dá Thadhg thall dá dtard tromthoradh an tonn trí Cormaic theas ceann i gceann im an seang n-orrdhraic ndeas ndonn
Dá cheinnbhile nar chríon dos dá dheirbhfhine an ríogh ó Rus sódh na leomhan bhfial ro feas Eoghan Mór theas Brian i-bhus
Airde a chrú is comhardha dhúin ar chlú na rodhamhna ón fhréimh; ní bhí ar mearughadh é uaim; fuair sé a mheadhughadh dá mhéin
Méin an chomhanma ór chin sé sa rodhamhna a Tigh Dá Thí —fa gein bhuadha oile é—
is é as ghloine ad-chuala i gclí
A thréidhe i n-Diarmaid as dluigh —fa réidhe thiaghmaid 'n-a thoigh réidh an céid Diarmuid ór chin—
fan gcéibh dtigh ngéigfhiarbhuig ngloin
Mac mheic Domhnaill athlaimh Óig ris nach gabhthair radhruim róid 's a chaomhchrú do chin mun ngéig fa aonchlú acht méid an fhir óig
Casnaidh báidhe gidh bé dhíbh; áille ná gach cré an dá chraoibh; geall fhir dá chéile níor cháir do dhá chéile cláir ghil ghaoil
An té aca as aithnid dhamh nocha bhfaca a aithghin d'fhior; ós ag luadh saorchlann a sean sduadh Bhreagh an t-aonchrann ós fhiodh
Ó do-chóidh comhainm an laoich —níor chomhainm ris nach cóir tnúith—
gan fhear gcoimhghníomha an fhéil áith fa chéibh dtláith ndoinnmhíolla ndlúith
Rí ó theaghlach ar a mbia bladh lia Teamhrach Dá Thí a theagh; uathadh a ghlóir a fhiú d'fhior; "is liú sriobh iná Bóinn Bhreagh"
Ní hionann rí is Diarmaid díbh ní ó Dhiarmaid dá gach dháimh; "ní meadh mínleach agus móin"
fírbhreath as cóir ar fear bh Fáil
Is é tarbhdhamh thuairfeas ghnaoi; adhnadh a nuaichleas do-ní; ní samhalta re cruth a chré; is é an sruth rabharta an Is é an bile ós chronn chuir; fonn a chridhe nachar cheil; is é an fíon dearg ós gach dhigh; ceard gach fhir do dhíol a-deir
Is é géag dhean as doirbh ngleac; ar theagh séad ní soirbh a lot; is é ar mbunadh bói-ne 's brat mac Móire agus curadh Crot
Fríoth Solamh dá char i gclí; an damh i n-a rodhamh Ré; giolla a hoirear bhraonghlan Bhaoi mar laoghdhamh naoi n-oigheadh é
Gan síoth meabhla 'gun fhial ard do dhíoth feadhna dá mbiadh borb; an sruth as mhó is moille fearg ní dearg i ló coinne a cholg arfhios mheic mheic Domhnaill dún do badh doghraing gleic re ghníomh feilm chathardha 'n-a dá clár ó fheidhm lámh rachalma an ríogh
A lámh dheas re díoth gach laoich lámh nar fríoth i dtreas go tláith lámh chlé re congmháil a sgéith is é i gcléith re corrgháibh cháich
Cóir do chách a chíos dá chionn; is gnáth bhíos idir bhróin reann a ghlac roigheal chaomh fa chrann barr saor a throigheadh re teann
Mac Cormaic béilgheabhaidh beirn le a chorrshlait ngéirleabhair nguirm; téid tar feartais mara ag maidhm re baidhbh ndearcglais Bragha Boidhbh
Fear dá thoigh ag tarraing deoch a gallaing is a groigh each; mar leagar bréid longa ar loch tonna ar dhá roth théid 'n-a theach
Deoch le bhfalchair gile a ghruadh d'Ú Charthaigh 's a hibhe a hór; badh dearg gruaidhlearg gnúise an ríogh re a crúi-se ó fhíon fhuairdhearg d'ól
Ríoghdhámhna ar nach céaltar clú féaghtar tre mhíonabhra mhná; ní cian uadh an t-ainm as mhó a ghairm dhó is dá thuar a-tá
Diarmuid Cliach cara na ndámh ar dtriath is ar ragha ríogh ní d'fhaghbháil teasda gan tuar measda sduadh Ghabhráin fa ghníomh
Fá ngíomhraidh 