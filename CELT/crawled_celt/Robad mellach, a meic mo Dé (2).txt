Robad mellach a meic mo Dé:
An exile's dream Colum Cille cecinit:
Robad mellach a meic mo Dé dingnaib réimenn
ascnam tar tuinn topur n-dílenn dochum n-Éirenn;
Go Mag n-Éolairg sech Beinn Foibne tar Loch Febail airm i cluinfinn cuibdius cubaid ac na elaib
Slúag na faílenn robtis faíltig rér séol súntach día rísed Port na Ferg fáiltech in Derg Drúchtach
Rom-lín múich i n-ingnais Éirenn díam-sa coimsech 'san tír ainéoil conam-tharla taideóir toirsech
Trúag in turus do-breth form-sa a Rí rúine: ach!
ní ma-ndechad bu-déine do chath Chúile!
Ba ma-ngénar do mac Dímma 'na chill chredlaig airm i g-cluinfinn tíar i n-Durmaig mían dom menmain;
Fúaim na gaíthe frisin leman ardon-peite golgaire in luin léith co n-aite iar m-béim eite;
Éistecht co moch i r-Ros Grencha frisin damraid coicetal na cúach don fidbaid ar brúach samraid
Ro grádaiges íatha Éirenn deilm cen ellach
feis ac Comgall cúairt co Caindech robad mellach 