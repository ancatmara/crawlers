A bhean lán do stuaim:
Seathrún Céitinn
A bhean lán do stuaim cuinnibh uaim do lámh; ní fear gníomha sinn cé taoi tinn dár ngrádh
Féach ar liath dom fholt féach mo chorp gan lúth féach ar thraoch dom fhuil -créad re bhfuil do thnúth?
Ná saoil mé go saobh arís ná claon do cheann; bíodh ar ngrádh gan ghníomh go bráth a shíodh sheang
Druid do bhéal óm bhéal -doiligh an sgéal do chor; ná bíom cneas re cneas tig ón dteas an tol
Do chúl craobhach cas do rosg glas mar dhrúcht do chíoch chruinngheal bhláith thairngeas mian gach súl
Gach gníomh acht gníomh cuirp is luighe id chuilt shuain do-dhéanainn tred ghrádh a bhean lán do stuaim
A fhinnebhean tséimh shéaghanta shárchaoin tsuairc Na muirearfholt réig raonfholtach fá a ndíol gcuach Is iongna an ghné thaomanach fhásaíos uait;
Cé duilig an sgéal tréig me agus tág dhíom suas
Do-bhirim-se fém bhréithir dá mbáití an slua San tuile do léig Vénus 'na táclaí anuas A bhurraiceach bhé mhéarlag na mbánchíoch gcruaig Is tusa mar aon chéidbhean do fágfaí im chuan 