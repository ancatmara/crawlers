Turnamh dóchais díoth muirne muirn docar i ndíothainmne; lór do chládh uabhair tar ais is uamhain dál an dóchais
Sealg thorthach níor tuirmheadh dhí an chú cuirthear i neimhní; muna rabh anáir ar each ní gar a fhagháil uaibhreach
An treabhadh ar nac téid leas ní hé trá as taosga gheineas; gort gan fhál is é ar slighidh dá mbé slán ní saoilfidhir
Saidhbhreas díomhaoin do dhuine innile gan aoghaire; ní fhuil tarbha 'n-a dtairthibh abhla cuir nach cumhdaighthir
Gabháil fa chuirm go gcuirthir a hibhe ní horduighthir; bídh gríos an ghuail gan ghoradh an uair bhíos gan bheathoghadh
Baramhail damh-sa is dom dhán a ndubart—dia do chlaochládh; cnú fholam nó each gan srian neach nó domhan fa dhímhiadh
Ní théighim mar badh díor dham tar ollamh ná tar ánradh —sé 'n-a chréachtghoin im chroidhe—
éantroigh re ré Rudhroidhe
Náir dhúinn—'s ní dúinn as ranáir—
mo sgol más iad m'uachtaráin tre ghoimh míleadh Mhuighe Fhloinn gach duine ag síneadh seachoinn
Ós chionn éigeas fhear nUlad teacht san tuighnigh ollamhan ní thig díom gidh dainimh dhún sion im aighidh ag iompúdh
Do mheas éirghe amhlaidh soin os chionn airdríogh fhear ndomhain Poimp mearchalma fa mó seadh gér neamhtharbha dhó a dheireadh
Ag Séasar na siorthadh mbras ag Poimp Máighe is ag Marcas do bhí an cruinne ó mhuir go muir; ní rí duine gan dúthaigh
Riasan dá áirsidh oile Marcas Cras ceann sochuidhe —iul re bhfaghar gach fádh fis—
do ládh an talamh thairis
Fan treas rann don talmhain tais do éirigh ar n-éag Marcais fíoch an dá ursan oile; dursan críoch a gcéalmhoine
Poimp agus Séasar sluaighmhear do chuireadar combuaidhreadh i ngach leith don chruinne ché do bhreith an uile fhínné
An cath cathardha do chuir dá uaitne theanna an talaimh do b'é críochrún a gcagaidh dé ón fhíochrún do adhnadair
"Uch!
gan mé" ar Poimp "ós chionn cháigh dom fhaicsin d'fhearaibh domhnáin"
glóir na flatha fhuair umhla uair an chatha chathardha
Bheith uiríseal 'n-a dhiaidh sain gairid d'aimsir gur orduigh; do radadh fatha déar dhó a shéan catha do chlaochlódh
Mé an Poimp dá dtarla an tuisle an t-Iarla is sé an Séasair-se ar bhfearg rer-oile is é an cath gomadh hé ar gcroidhe an caomhthach
Mar Phoimp Maighe ag teacht san treas bheith céim ós chionn na n-éigeas do bhí uair 's do aontaigh mé; claontair gach uaill dá háirde
Mar Phoimp a-rís d'aithle an áir bheith íseal—anba an diombáigh—
dar m'éig-se do ba lór linn ór ar m'éigse ó nach aithnim
Ó tá an maidhm oruinn badh-éin aontuighim tre Ua saoirNéill beith fa oideadhaibh Craoi Chuinn; faoi ní hoideamhail m'urruim
Tuir fhuluing fhola Dálaigh ní fiu dá méin mórdhálaigh —ní hé an doigh nach dursan linn—
a bhfuil d'osnadh im intinn
Náir dói-séin agus damh-sa a bhfuil d'anaoibh oram-sa ar dheoradhacht—dáil nar dhligh—
i n-Eoghanacht Cláir Chaisil
Dá gcuireadh díoth toice treall ollamh flatha ar fud Éireann ní cóir dhó ar a dhán diomdha; dá mhó a thár dá thighearna
Do dhearbh sé seanfhocal cáigh —do léig an t-Iarla ar n-anáir uile fa lár as a los—
"ní fádh duine 'n-a dhúthchas"
Iarla Ó gConaill slios re saoidh ní fhuil fáth ag a anaoibh; im dhán níor dheargas duine do Chlár leargglas Laoghaire
Ar airdríoghaibh Inse Néill a ndearnadar do dhíthchéill ar maithe trá druim ar druim a-tá dáhe oruinn
Cuirm Éingrinde is an t-each geal súil Eochaidh ainnre Laighean —ní théid mo sheise ríogh róm—
mei-se dá dhíol 'n-a dhobrón
Shleagh na Con 's an Chearc Bhoirche flaitheas Banbha beannfhoirbhthe rug sé don dul-sa ar a ndíol an té as ursa don imshníomh
A-tá uabhar m'aicme féin ar chloinn Chonaill mheic mhóirNéill fa phosd ríoghshluaigh fola Floinn dá shíorbhuain uile asuinn
Groighe is táinte clann gConuill tús is earr an uraghuill —fa-ríor níor haltoigheadh liom—
im ghortoirear ríogh Raoilionn
Ag íoc na muirne nach mé fhuair ó phór chaithreac claoinTé a-tá sé ag crádh mo chroidhe mar táim re ré Rudhroidhe
Buain a dhúthchais do dhuine ní breath ríogh do Rudhroidhe; is liom-sa a chogar ó chiort ionnsa m'obadh óm oidhreact
Go buan is fearr an fonn-sa; ní hé a-tá d'fheidhm oram-sa muirn mar shriobh tuile ag toigheacht ná cion duine ar deoroidheacht
Mac éachtach Aodha Í Dhomhnaill Ua Séamuis tuir treasfhorlainn mo rí go rabh ar mo shon; ná tí a thal ar mo thurnamh
Turnam 