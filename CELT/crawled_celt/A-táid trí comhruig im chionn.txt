A-táid trí comhruig im chionn fá ndligh mé meanma ísioll; dúinne budh tráth dhá dtuigsin núidhe a-chách na comhruig-sin
Ní damh nach doirbh an obair teacht ó na trí comhrogaibh; ní sia ar réi-ne ná a ré sin ar ré le chéile chaithir
Gidh bé do bheith ar a dtí an lucht comhruic-se ad-chluintí ó ghleó an trír-se ní thiocfa beo acht le hísle aigionta
Cosg éanlá ní headh budh lat is a n-arm aca ar iomlat; lá dot aimsir ghirr ná gad is rinn na n-airm-sin ionnad
Gan mo liaigh do léigin uaim re headh laoi d'uain nó d'anuain cóir damh go bhfionnam an bhfuil blagh ionnam do na harmuibh
An chalann ag comhrag riom 's an tighearna tá i n-Ifrionn 's an saoghal seise ar gcolla mhei-se im aonar eatorra
Docair don anam iodhan dul uatha gan aimsioghadh; a-táid trí biodhbhaidh 'n-a bun ar tí ionnlaigh an anman
An t-anam is uaigneach dhi 'n-a haonar gan fhior páirte; ar gclí-ne 's a cáraid gaoil a námhuid fhíre d'éantaoibh
A-táid triúr nach tualaing mé do chosg dhíom—dia do thoirrse—
an cholann-sa bhias dom brath 's a dias chomhfhallsa chumthach
A-tá romham bearn bhaoghail bréag dhiombuan an drochshaoghail; is gearr má dheach don domhan go ndeach ceann na gcathoghadh
Sirid mh'aonta ó aois leinibh teaghlach tighe Lúisifir; ar gcoimhéid-ne is beag a bhroid cead foiréigne ó nach faghoid
Gidh lá do bheith cead an chuirp agam fa fhéagain d'iarmuirt caithfidh mé aithchead d'fhagháil nó caithfead hé d'iongabháil
An bonn do bhí fan othar dom chaomhna ar an gcathochadh 's an dearna do bhí fan mbior na trí feadhma go bhfuilngior
Dia Athar níor fholáir dhamh do theacht chugam dom chosnamh; muna thí a dtámuid i ngioll dá námhuid nó a trí im thimchioll
Do b'áil liom—leathtrom an cor—
go deacham ó Dhia Athor; do b'áil leam dhon leith oile beith teann as a thrócoire
Ní dhlighim gé a-deirim so gan dóigh agam a hÍoso gé bheith lá gan réidhe riom ar gcréi-ne a-tá 'n-a thimchioll
Go mbia liom lá na breithe Mac na hÓighe d'áirithe gion go ndeachadh saor acht sinn ó ghaol mo sheathar shaoilim
Bean Ádhaimh an uair do thuill fearg Dhé fan deachmhadh abhuill a ghaol rinn-ne ní roibhe 's do-rinne taom trócoire
Bean Ádhaimh nochar áil di coimhéad abhla na haithne; fa-ríor níor bh'áil le hÁdhamh cáin an Ríogh do fhriothálamh
Ní shirfeadh éaraic eile orra ar-aon acht aithrighe; briseadh aithneadh Dé don dís do mhaithfeadh sé acht go sirdís
A intinn gion gur aithrigh móide a aithbhir iomaithbhir re freagra d'fhagháil do an do ghabháil eagla d'Ádhamh
Táinig cridhe cinn na ndúl air acht go n-aomhadh iompúdh; do rádh Dia: "i ndóigh a mhaithmhe cia do-chóidh fam chomairche?"
"An t-ubhall far fhás rinn-ne lasair fheirge th'inntinne ní mé do bhean gá daoi dhamh; lean ar an mnaoi é" ar Ádhamh
Do-chuaidh d'agallaimh Éabha Mac Dé i ndóigh na haithmhéala; do bhí Éabha as a haithle ar tí shéana a sháraichthe
Do b'é rún Ríogh na n-uile mar tháinig a thrócuire beith léi-se ar lot na habhla 's do loc dh'éise a hagallmha
Do cheileadar a gcionta; do thuig Íosa a n-aigionta; dul saor nochar dheachair dháibh 's a bpeacaidh ar-aon d'admháil
Do ordaigh dhóibh gér dhoirbh lais a gcur ó chrannaibh Parrthais dul ar eachtra leath ar leath ar son gan teachta ar taithleach
Do chaithfinn cridhe toirrseach i-né ar mh'intinn amhoirseach; narab ionann é is Éabha mé i n-ionam na haithmhéala
Iarrmuid síoth ar son ar locht; ionmhuin le hÍosa an umhlocht; a-tá ar tí riaraighthe ribh dar mianaich-ne Rí an ríchidh
As so suas dá seachnadh mé na neithe do-nínn roimhe a n-aithfior an uighbhe sinn; duilghe an t-aithchion im intinn
Is é ceard na gceathra ndúl —córaide ar n-aigneadh d'iompúdh—
an té do bhí 's an té tá agus is é an tí theastá
Atáid 