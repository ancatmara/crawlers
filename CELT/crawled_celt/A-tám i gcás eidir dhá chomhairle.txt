A-tám i gcás eidir dhá chomhairle; gá cás as rodhailghe ná an dál a-direim-ne?
guais teacht ó chríochbhun an dá chomhairle dá neart chomhaidhbhle dar síorchur dar slighidh-ne
Dá chúis rom-ghoin le diamhair ar ndoimheanma toil na hoileamhna ag iarraidh ar n-aradhna ó fhairche ráthaigh ghartghloin gheil Eamhna 'gar máthair gheineamhna is m'antoil anamhna
Measaim triall le mearbhail ar mórchumhadh ó fhiadh na n-órchuladh ó sheanmhaigh shíoth Mhumhan go hadhbhaidh mbuig sruithbhinn na saorchuradh is cuid dar saothrughadh ar nach cuirfinn críochnughadh
Measaim dá éis i n-aimsir ar dtriallai-ne go géis ngrian Daire ros faillsigh gach fáidhfhile is mé go haoinchéim ar ndul sa dréimire nar chéillidhe sgur re baoithréim ar mbáirei-ne
Anfad re cuma ar nduaine deiridh-ne sunna i neimhinmhe—gá cruaidhe comhairle?
mása thruagh leo—gidh eadh dá n-anaim-ne ní raghaim-ne beo go sluagh mear Modhairne
Ó chrích chaillghil na gcaladh síodhamhail dá n-anar san río Mhumhain mhaighrigh mhíondoirigh gá dulc dhún ar sealadh go sírrighin?
dleaghar do ríghfhilidh súr gach síodhoirir; an dara bliadhain gan triall fa thuaidheamhain ní bhiam ó shluaighfheadhain riaraigh ríogh Oiligh
Gér linn ón droing do ghnáth a nguailnidheacht do luaighidheacht tar cách is roinn a ríoghadhart is luibh chabhra dhúin ar ar ndeoraidheacht ó cheoloireacht Ghabhra ar súil re a síorradharc
Dursan ar dtriall ó oirear fhionn Daoile na moigheadh ndionnnaoidhe go fiadh bhfionn Áine; gidh ionmhuin clár sreathghlan sean Dáire neamhthal ar leannáin-ne fa dál diombaidhe
Uchán ar gcéim-ne ón talmhain thuaidheamhain 's ó Éirne chuainealaigh bhalbhghlain bhraondoirigh is ó fhréimh armruaidh rúnbhrais ríogh Uidhir 's ó shíodhuidhibh glanshluaigh shúlghlais shaor Oiligh 'sh óm Aodh féine mo ghrádh tar Ghaoidhealaibh as céile d'aoigheadhaibh 's as fhál d'aoghairibh
Is í ar ndáigh nach ba cian ar gcéilidhe ar gcéilei-ne riamh a-mháin dá mhóirfhine ó Mág Uidhir dá roiseam 'n-a ríobhaile síodhaidhe boisseang ó bhruighin ar mac Bóinneine
Do-ghéabh i síothlios fhionn an Aodha-sa mo dhínchrios taobha-sa mo lionn lúdha-sa is gan ar dtriall a hamharc an aoilleasa radharc gach aoibhneasa san fhiadh Úna-sa
Budh mór saorchlann dom fhios do b'inríoghtha is fraochlann rinnlíomhtha ar slios na sean-bhóchna; budh iomdha béinne úr airmniamhtha is glainbhriathra cléire san dún dealbhórtha
Budh iomdha le moltaibh fáidh fan bhfionnorlár 's gáir bionnorghán le hochtaibh imeilmhéar 's ceo doilbhthe ar gach leath fan loinnearmhúr ó chroibmearlúdh bhoirrthe each n-ingeinghéar
Budh iomdha ag triall don ealtain éigseighil éigsfhilidh dá riar ón ghreantaigh ghéagsdaraigh; badh iomdha rithlearg áith le hógsgolaibh go ráith bhfódsgoraigh na n-ilcheard n-éagsamhail
Badh iomdha sompla úr ar óireangaibh is lúdh ag sróillearraibh corcra ós chaoilrean-naibh gáir ag seilg bionngháir ag buabhallaibh fan leirg mbuabhallaigh lionnbháin laoidheangaigh
Do-ghéabh róm gan fholta gan imreasain an slógh re finnleasaibh corcra an chuirmlissin; do badh díol teineadh don uallchath Eamhna-sain dealbhlasair buadhchlach bleidheadh na bruighneisin
Do-ghéabh Aodh romham 'n-a ríoghshuidhe síodhuidhe saor nach bloghann a bhéalluighe 's a ógbhadh thréan ar ar thinne caomhfhile 's ar bhfréamh chraobhei-ne ime go héanduine
Dá roicheam don bhrugh fhionnfhuar oireaghdha budh diombuan ar ndoimheanma ar ndul san deaghadhbha; do-ghéabh san phurt mo ghaol geineamhna is Aodh sein Eamhna go n-a lucht leanamhna lámh ler sgaoileadh teagar gach tighearna dreagan nach infheadhma re haoinfhear n-ealadhna
Fuath na dreime ó raonchlár río Bhóinne baothghrádh fíoróighe seinge síodhshaoire fa nochtaid fialmhná a meanma mímhéine grianlá rífhéine meardha míon Daoile
Beithir Eamhna dar fuilngeadh fíorfhoghal ríoghobhal Teamhra na mbuidhneadh mbéinneimhear seabhac d'ealtain na gcuradh gcaolfhoghadh saoraghadh deargthair gan omhan éinfhileadh
Mo chéile rúin caomhthach gach chomhuidhigh ón saothrach ar sgoluidhibh múir Muireadhaigh fear síorchuir óir ar ar n-ealadhain tar deaghfhalaibh an tslóigh fhíochmhair fhuineadhaigh
Mo chean fionnbharr na bhfeadh ndruidfheactha dá dtiobhram cuideachta re feadh bhfaideachtra 's an learg neamhchruinn fhionnghlan fhadochta mo chearchuill chodalta ionnladh mh'aigeanta
A-tám 