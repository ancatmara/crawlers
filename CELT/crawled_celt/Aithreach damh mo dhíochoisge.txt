Aghaidh gach droichsgéil a-mach:
Aghaidh gach droichsgéil a-mach!
ní chuala mé cath ba mó ná a bhfuil ag éag leis an ngrádh; is iongnadh dhúinn mar tám beó
Taom grádha do mhnaoi fán ngréin ní thugas féin feirrde liom 's nocha dtiubhar go dtí an bás; ní beag leam cách ina ghioll
Na fir-se ag dul d'éag don ghrádh fúigfid siad na mná dá n-éis; eadamair éistfidhear rinn muna bhé beó acht sinn féin
Na fir shuairce-se théid d'éag mé an t-aon do chéad gan dul leó; a Chríost créad fá bhfaghainn bás 's go bhfaghthar mná is anmhain beó?
An lucht so atá uaibh i bpéin más fíor dóibh féin i riocht mhairbh léigid míle cnead is uch a Dhé go dtí an guth fón ngairm
Na daoithe nár pheacaigh riamh uch a Mhuire! a chiabh na gclann is mairg duitse atá dá mbreódh bíodh gur cuma a mbeó nó a marbh
A Mhic Muire nách ait dúinn iad ag seargadh súil re bás?
mo thruaighe daoithe na nduadh 's nách aithnid dóibh fuath ná grádh
Daoine ag magadh fútha féin dá rádh go mbíd i bpéin bháis dá bhagar go rachaid d'éag —
iongnadh an gléas meallta ar mhnáibh
Créad fá gcreidfinn duine féin dá rádha riom go dtéid d'éag 's nách tig claochlódh ar a chruth?
Fear a Chríost ar lucht na mbréag!