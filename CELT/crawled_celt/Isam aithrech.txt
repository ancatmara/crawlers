Isam aithrech febda fecht:
Prayer for forgiveness Isam aithrech febda fecht a Choimdiu do thairimthecht: dílig dam cach cin rom-thé a Chríst ar do thrócaire ardo thitacht cain i crí ar do gein a mo Nóebrí ar do baithis m-búain i fus dílig dam cech n-immarbus ardo chrochad co léire ó marbaib ar th' eiséirge tabair dam dílgud mo thal at it Fíadu fírthrócar ardo fresgabáil sóer sel
cosin n-Athair for nóebnem feib ro ráidis frinn ría techt dílaig dam mo thairimthecht ardo thitacht déoda in gair
do mess for slóg síl Ádaim ar nóe n-grád nime cen chlith
dílgiter dam mo chinaid arbuidin na fátha fír ar drong molbthach na mairtír dílaig dam cach cin rom-gab ar fairinn na n-úasalathar archléir na n-apstal cen chol ar slúag na n-úag n-deiscipol ar cach nóeb co rath rígda dílig dam mo mígníma arcech nóebúaig ós bith bras ar bantracht na prímlaíchas dílig dam cach cin fo nim ar Maire n-amra n-Ingin armuintir talman torm n-dil armuintir nime nóebgil tabair dílgud bas dech dom chintaib úair 'sam aithrech 