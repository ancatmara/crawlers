Mairg bheireas díogha dá dheoin mairg thréigeas teagh an ghnáithcheoil ar threibh ndoibhinn ndiamhair nduibh go bhfoirinn fhiallaigh uathmhair arcomhaonta deibhléan ndubh mairg thréigeas teaghlach glórmhar; an díogha nochan í as fhearr; ní críonna an tí nach tuigeann
Tuas a-tá teach na soillse tíos a-tá—tuar síorthoirrse—
teach eighreadhta an diabhail dhoirbh seinleabtha fhiallaigh Iofoirn
Tíos a-tá an triath as mheasa tuas a-tá—tuar aoibhneasa—
an flaithfhear ós na finibh nar caitheadh 's nach caithfidhir
Tíos a-tá an triath is dorcha tuas a-tá—tuar neamhorchra—
an Coimdhe do chruthuigh mé oidhre suthain na soillse
Flaitheamhnas gan fhoircheann air thíos a-tá an triath rer dhealuigh; tuas tarla an triath nar tubhadh sgiath gach anma d'anaghal
Rí ar a dtá togha dealbha tuas a-tá 'n-a thighearna; tíos tarla an triath go n-ainimh; liach a adhbha d'ionnsaighidh
Mairg thréigeas ar thriath na locht Athair na n-uile gcumhacht rí gan aonlocht rí na reann do bhí taobhnocht im thimcheall
Mairg ler seachnadh saidhbhreas grás ar threibh bhoicht i mbí dólás; ní críonna cor an phobuil do ghabh díogha dearlagaidh
Go ndíbrir óm intinn é an tí as duibhe ná an duibhré; tre thoirrse go dtí im chroidhe rí na soillse suthoine
Bheith bithbheo gidh bé len áil dá dtréigeadh níor thuar conáigh grás as líonmhaire ná an luibh ar bhás shíordhuidhe shuthuin
Seachna Iosa ar Ifreann fhuar malairt ghuirt dan gar diombuadh an oighidh fhíre is í soin; ríghe ní bhí ag a bhiodhbhaidh
Gille as mhó d'inmhe agus d'fhuil biaidh 'n-a throich ó sin suas-ain más é as rí ar an talmhain truim dá dtí go hadhbhaidh Iofruinn
An té bhíos ó thigh go toigh má théid don teaghdhais ghlórmhair bídh fa onóir ó sein suas; do-gheibh coróin ón choguas
Sireadh Muire ar a mac dhil m'fhurtocht i n-aimsir m'éigin; tar m'olc síor ná séanadh sionn dom dhíon déanadh a dhíchioll
Go rabh leam i ló ar ngábhaidh líog lógmhar shíl shean Ádhaimh Muire ghlórmhar géag ós fhiodh séad na n-ógbhan 's na n-aingeal
Fios a hóghdhachta ag gach aon bíodh feasda tar mhéid mo mhíothaom dom thaighdeadh don tigh thall-ain maighdean dil do dhearbhamair
Mairg
Peadar doirseoir dúin nimhe leannán na n-ógh n-ainglidhe cara na naomh a-nall-ain saor an ragha rugamair
Mairg 