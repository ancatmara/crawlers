Calainn enair for dardáin anno Domini milesimo VI I.
Macc Murchada ríg Laigen do écc im féil Catrach fíona isin bliadain si Artt Buide
Domnuill Riabaig
Gerailt
Airt
Airt
Murcheartaig
Muiris
Muircheartaig
Domnaill
Domnaill Chæmánaig
Diarmata na n-Gall Art Áinfer h-Érenn tar éis Airt
Cuinn Chétchathaig, in t-áenmacc ríg is fearr táruill úir Érenn riam, is mó do rinne d'úaisli & d'ágh & d'orbert, is mó fuair & tuc amach, intí nár ér óenduine riam fa athchuingid étualuing, in fer do lomairg Gaill Érenn uile ar crechad ocus ar madmannaib & in fer nár chotail én oidchi ríam gan maithes Gall da innluccud da dúintib ar a oman féin.
Acht atá ní cena: noco rímter renna nime, noco n-dech comla fri haieór & noco n-áirmither míla in mara, ní hairémthar trian a maithiusa & a gnímrad.
Acht ma tecmadh secht tengtha filed i cinn áenduine ocus secht sírlabartha súadh in gach tengaidh díb, nó aingil nime dia n-aisnés, do beth ní dia chomrumuib gan turim asa haithli.
Fir Érenn uili immorro ic comcáined in éca sin iter eclais & tuaith & aos gacho dána olchena.
Is derb dono ní biaidh ith i n-úir & ní bia blicht ac búar ná íasc a n-inberuib ná lamhnad for cóir i Láighnib don bás hísin.
A éc a múr na m-bráthar Minabur a n-Inis Coirthaig.
sepultus est isin mainistir cétna i n-otharlighe a athar fo dítin Dé & sin Frónséis iar m-breth búada ó doman & ó deman a h-aithli sechtmogat bliadan do forba sé bliadna a lánrighe Laigen gan fresabra co m-bloidh do blíadain, & in cuid aile fri degmacacht rígh co sainemail ocus a derbráthair do rígad ina inat Geralt Caemánach.
