Tomas Ruadhan espog Luighni
Tormaig easpog Conmhaicne
Enair ar Aine
Donnchadh Uaithneach mac Aedha mic Ruaidhri do marbhadh la Tadhg mac Aedha mic Cathail Crobhdeirg
Donnchadh mac Duarcan
Eghra rí Luigne du gabail do Tadhg mac Aedha mic Cathail Crobhdeirg & in tan rucadh da coimead ro marbhsat mic Aedha Hí Eaghra arinn tsligid
Mael Ruanaidh mac Donnchadha Í Dubhda du marbhadh la Mael Seachlainn mac Concubhair Ruaidh mic Muircheartaigh Í Concubhair & la mac Tigearnan mic Chathail Í Conchobhair
Caisleana do deanum i Muintir Murchadha & i Conmaicne Cuile & hi Ceara
Ruaidhri mac Aedha Hí Flaithbheartaigh do gabail do Gallaibh
Cloictheach Eanaig Duin do deanum
Sluaigheadh mór la Gallaibh Ereann cu mac Mac Lachlainn & a innarba asa thír & righi & í d'fhagbail ag mac Í Neill
In t-easpog .i. ardeaspog O Ruanadha do eg
Annal Mxxx Enair ar Sathurrn &it Muircheartach mac Domnaill I Briain do eg isin bliadhain-sin
Toirrdhealbhach mac Ruaidhri
Concubhair rig Connacht do eg
Cath Cairn t-Siaghail tug Domnall Mag Lachlainn du ar marbhadh Domnall Tamnaichi O Neill & Mag Mathamna & maith Cineoil Moain & sochuidhe air ceana; & do hathrighad in bliadhain roime sin & do gab aris in righi ceadna a haithli in madma móir sin tucc
Annal Enair ar Domnach; uathaidh
Aedh mac Gilla Cruim Í Shechnusaigh do marbhadh la Concubhar mac Aedha mic Cathail Crobhdeirg & la Fiachra
Flainn
Feidlimidh mac Cathail Crobhdeirg ri Conacht do dul tairis docum righ Saxan & anóir mór do fhaghbail do don turussin
Cormac mac Tomaltaigh do aithrigad
Feargal mac Con Connacht Hi Raighilligh do marbhadh la Mael Ruanaidh mac Feargail & la Concubhar mac Cormaic
Donnchadh mac Muircheartaigh do gabail righi na Cairrgi
Gilla na Naem O Dreaain oircinneach Arda Carna do eg
Sadb inghean Hi Ceinnedidh bean Donnchadha Cairprigh I Briain do eg
Annal Enair ar Mairt
Domnall Mag Lachlainn ri Cinel Eoghain cona brathrib do marbhadh la Brian O Neill .i. a cath Cameirgi
Domnall Mór O Domnaill rí Ceneoil Conaill & Fear Manach a egh re hagart iar mbreth buadha o deman & o doman & a adhnacul i mainistir Easa Ruaidh
Murchadh
Flaithbheartaigh easpog Eanaigh Duin d'eg
Diarmaid mac Magnusa mic Toirrdhealbhaigh sai einig & eangnuma do eg
Tadhg mac Ruaidhri Hi Gadhra do eg
Enair ar Ceadain & Donnchadh Cairpreach O Briain ri Tuadmuman & a mac .i. Toirrdhealbhach a n-eg leath ar leath
In t-Athcleireach mac Aedha mic Ruaidri do marbhadh la Toirrdhealbhach mac Aeda mic Cathail Crobhdeirg
Brian O Dubhda ri O Fíachrach & O n-Amalgadha do eg
Sluaigheadh mór lesin ngiústis & la Fedlimidh O Conchobhair i Tir Conaill i ndeaghaidh Taidg I Conchobhair gur gabsat braighdi Í Domnaill don cur-sin
Tadg O Conchobhair do gabhail in bliadhain-sin tre furail Fedlimidh la Coin Connacht O Raigilligh
Magnus O Muireadhaigh do marbhadh do Tomas Mac Murchadha
Niall mac Domhnaill Muraigh mic Ruaidhri Hí Conchobhair do loscadh & tri Hi Shechnusaigh i n-aentigh i Maig Eo na Saxan lá Logbais do muintir Mic Muiris
Toirrdhealbhach mac Donnchadha Cairprigh d'eg
Annal mac xl Enair ar Dardain & uathaidh Tadg mac Aeda mic Cathail Crobhdeirg do gabail Cormaic mic Tomaltaigh & do breth a mathar fein leis a mainistir na Builli .i. ben Cormaic mic Tomaltaigh .i. inghean Mec Carrthaigh & a tabairt do Coin Connacht O Raigilligh
Tadg arís do dul i coinni Con Connacht uathadh do dainib & a gabhail tre feall & a muintear do marbhadh & Tadg do dalladh tre furail Gall & Gaeidhil la Coin Conacht O Raigilligh
Sluaidheadh mór la ríg Saxan docum rig Frangc
Forcongur iarrata do teacht on rig ar ceann Gall Ereann & ro chuireadh Ricard mac Uilliam Burc do cur tairis & teasta Ricard arin tsluaigheadh-sin
Ruadhri mac Aedha mic Cathail Crobhdeirg do bathadh arin t-Sinainn ag Ath Líag
Concubhar mac Aedha mic Cathail Crobhdeirg adbhar rig Conacht do eg
Annal Enair ar Aine
Sluaidheadh la Feidlimidh mac Cathail Crobhdeirg isin mac Breifne du dighail a dalta & a brathur .i. Taidhg Hí Conchobhair ar Ib Raighilligh & ar fearaib Breifne gur airgset & gur marbsat in neoch do fuaradar do buaib & do dainib innti nóco rancadar Ath na Cuire arin Geirgthigh a Loch Finnmuighi & do bi inn abhann fo carrtuili; & do bi teach goblach isin port & docuaid Maghnus mac Muircheartaigh & Conchobhar mac Cormaic isin teach & tanic sidi gaiti ann gur toit in teach go tarla gabal i ceann mic Muircheartaigh gur bris a ceann & a muinel gur marb; & ba mor d'inadaibh edualaing asa tanic gu teasta amlaidh sin
Donncadh O Dalaigh saí dana & tighi n-aigheadh do eg
Donnchadh mac Fingin mic Mail Seachlainn mic Aedha mic Toirrdhealbaigh I Concubhair easpog Shila Muireadhaigh do eg
Loscadh Tuama isin bliadhain-sin etir tighib & templaibh
Cormac mac Tomaltaigh Mic Diarmada de Clainn Mail Ruanaigh ríg Maighi Luirg & Airtigh & Tiri Tuathail & moran d'Furtuathaibh Connacht do eg isin bliadhain-sin
Feargal Mac Adain do marbhadh la Concubhar Mac Tigearnan i feill i n-Inis Fraich ar Loch Gile
Enair ar Domnach
Muircheartach mac Muirgiusa mic Cathail Mic Diarmada de Clainn Mail Ruanaidh do marbhadh do Breifnechaibh
Concubhar Ruadh mac Muircheartaigh Muimhnigh do marbhadh ac eadrain da muintir fein i Purt na Leicci
Do marbhadh d'O Timaith a maer buddein tre imacallaimh focail & Gilla Crist
Birn mac Imair do marbhadh in mair iar sin
Caislean Sligid do denum le Mac Muiris isin bliadhain-sin & a furail ar Feidhlimidh a denum ara phinginn fein
Annal Enair ar Luan & uathaidh Fiachra O Floinn taiseach Sil Mael Ruanaidh do eg
Sgribni gu hErinn o righ Saxan do innsaighidh Feidhlimidh Í Concubhair & Gall da rada dul i n-airrceist righ Saxan i mac Breatnaibh do gabhail righi Breatan ar ais no ar eigin & tigearntus o Gallaibh Ereann do Feidlimidh tara ceann sin; & daronad in sluaigheadh mor sin la Féidhlimidh & la Gallaibh gu rancadur i mac Breatnaib i nn-airceist in rígh & ro millset in crich; & ba honorach Feidlimidh ag rig Saxan & ba buidheach e-sium ag teacht on rí anoir
Cearball Buidhe O Dalaigh quievit Enair ar Mairt
Sluaigheadh mór la Mac Muiris & la Gallaibh i Ceneal Conaill co rancatur Eas Ruaidh
Ó Domnaill do tinol Ceneoil Conaill & Cineoil Eoghain & tancadur na sluaigh-sin i nn-arceist a cheli & tucsat tóchur troda da ceili & ro meabhadh ar O n-Domnaill; & ro marbhadh Mael Seachlainn O Domnaill rí Ceneoil Conaill ann sin & Mac Somairli .i. ríg Oirir Gaideal & in Gilla Muinelach O Baigill & maithi Cineoil Conaill do marbhadh ann la Mac Muiris Mic Gearailt
Ro hairgeadh & ro hinnrad Ceneal Conaill co léir uili leo & gerb iad Gaill ann rob esbadhach iad dun ruathur-sin
Uilliam Brit & a brathuir .i. serriam Connacht in t-Uilliamsin & ridiri og & seiniscal Conacht .i. Mac Eliget du marbhadh do mac Anmchadha Mic Gilla Padraig d'Osraighibh
Tadhg mac Concubhair Ruaidh do loscadh Innsi Moiri Claenlocha & ochtur arit do Gallaibh do loscadh innti
Comergi do macaib ríg Connacht ma Torrdhealbhach mac Aedha mic Cathail Croibhdeirg co riachtadur Fid O n-Diarmada & Muintir I Fathaigh & ro marbsadur daine inntib; & rancatur as sin co caislen Bona na Gaillme & ro loisceatar in baile & in caislen & ro marbaid & ro milid daine roimda
Ro lenadar Gaill iat & tugsat tochur doibh & ro marbhadar-sum drong do Gallaibh & do imgedar da n-aindeoin uatha & docuadur a Cera
Ro tinoil dino Siurtan d'Esetur & Clann Adam & Gaill Cera & d'innsaigeadur gu Toirrdealbhach
Ro fhagaibh Torrdhealbhach in crich o nach roibi lín teagmala Buirgeis Cinn Trachta do loscadh do Tadhg mac Concubhair Ruaidh & do Tadhg mac Tuathail
Cidh tra acht ni fuaradur Gaill re fada crithnughadh coimeagla mar in cogadh-sin fa macaibh rígh uair nír facsat tuath na tricha cead gan creachargain do Connachtaibh isin bliadhainsin
Giústis nua do chur do ríg Saxan i n-Erinn isin bliadhainsin & ba maith a smacht
Enair ar Ceadain & aili uathaidh Comergi do denam do macaib Maghnusa & innto doib ar Gallaibh & caislean Mic Einri du loscadh leo & do mac Conchobhair Ruaidh & a constapla do gabhail & creacha tuaiscirt Umaill do breith doib ar Innsib Mod
Ro tinoil dono Siurtán d'Esetur & Seoan Puitiler & Robin Laighles & daine imda leó & táncadur co Baili Tobair Padraig & as sin gu hAchadh Fhabhair & ro airgseat Umhall ar namarach tuaigh & teas
Tanic Enri dino sluag i n-Umall ar ba leis fein hí & ro bí innti 'na comnaighi
Doroinni dino Mac Enri sith re Domnall mac Magnusa & ro geall Domnall sochraidi & artraighi do innsaighid a braithreach
Conchubhair do badar-sin ar Innsib Mod & rocualadar sochraiti do dul o Enrí ar ceand artraich cum Domnaill
Docuadar-sum i nn-arceist na buidhne-sin & ro marbadur dib Ouain mac na goillsighi & Seoan mac in gallshagairt & ro marbhadh la Diarmaid mac Maghnusa arin ruathursin Senóid Guiber & dia muintir araen ris & ro marbhadh Diarmaid arin lathair-sin & gnim truag e-sidei
Tadhg mac Conchobhair Ruaidh du marbhadh do Gallaibh isin bliadhain-sin & ba mór a gráin & a eagla in mic-sin ar Gallaibh co fuair bás
Sluaidheadh le Muiris Fi Gearoid i Tir Conaill; creacha & airgne do denum lais & O Canannan do innarbadh as tir amach & ríghi do fhagbail ac mac Hi Domnaill
Sluaigheadh la Giustís na hEreann d'innsaigidh Hí Neill & Cinel Eoghain & is i comairli dorinni o do bí neart Gall ar Erinn uili bráighde do tabhairt don Giustís
Ruaidhri O Canannan du marbhadh la Gofraigh mac n-Domnaill Moir Hí Domnaill & ríghi do gabhail do fein
Muircheartach Cleirech O Dubhda do marbhadh la hAed mac Féidhlimidh Í Conchobhair isin bliadhain-sin
Seoan Triiél co maithibh a muintiri do marbhadh la Gilla na Naem O Feargail
Riccard mac muintire Uilliam Burc do eg a Saxanaib & a corp do tabairt a n-Erinn & a adhlacadh i n-Ath Eiseal
Amhlaibh mac Cathail Riabhaigh I Ruairc do marbhadh do Conchubhar Carrach Mac Donnchadha i meabhail
Annal mac xl Enair ar Aine
Sluaigheadh mor le Giusdís na hEreann do innsaighidh Laighin du cosc na mac rígh do bí ag denum uilc ar fud Laighean & ni tucsat taeb ris & ro airg-siumh in crich o nach rucc orro
Cogad & uilc imda do denum do Fingin Mac Carrthaigh ar Gallaibh Desmumhan isin bliadhain-sin
Adamh Minadur du marbhadh da mac Gilla Mo Coinni Í Catail & moran maille ris
Piarus Puer & Dauid Triu & marcshluagh do gillib óga maraen riu do teacht roime Mic Feoruis i Conachtaib co caislean Sligidh; & do cualaidh mac Feidlimidh sin & tug airrceist orro & ro marbhadh leis Piarus Puér & Dauid Triu & cuicciúrdu gillib óga maraen riu & rucad na cuirp-sin co hEas Dara
Imthusa mic Feidlimidh tanic remi i Tír Fiachrach & ar fud crichi Mic Fheorais & ro airg o Muaigh co Traigh; & ro lean Gearoidin Annal int Iarla & Gaill & Gaeidhil imda do dul a hErinn cabhlach mór & neart ar Albanchaibh do gabhail doibh
Teapoid a Burc dearbrathair in Iarla d'ég ar toidheacht do don tshluaigheagh-sin i Carraig Feargusa adhaigh Nollac
Enair
Matha mac Gilla Isa O Raighilligh rí Brefne do marbhadh do Teallach Dunchadha ar Achadh na Corra & galloglaigh do marbhadh malle fris
Mag Samradhan & Mag Dorchaidh do guin and
In Cunndais bean Ricaird a Burc Iarla Uladh Uatér a Burc oighri in Íarla ceadna Annal Enair
Muircheartach O Conchobhair Fhailge & Mael Mordha & a brathair .i. in Calbhach O Conchobhair malle fri nonbur ar it do maithibh a muintire do marbhadh do Sir Ferus Mac Feoruis tre tangnacht a Caislen Feorais
Caislean Innsi hEoghain do denum leisinn Iarla
Maidm le hAedh mac Cathail Í Conchobhair & le Clainn Muircheartaigh air Muintir Raighilligh co ndorchair ann Pilip O Raighilligh & oighri Clainni Suibhne & Mag Buirrce ceann na ngalloclach malle fri ar do dainib eili
Toirrdhealbhach mac Neill Ruaigh Hi Briain
Matha Og O Raighilligh do marbhadh do Teallach Dunchadha
Aed Og O Feargail
Enair
Toirrdhealbhach O Briain ri Tuadhmumhan do eg
Donnchadh O Briain a mac do righad na inad
Feargal Mag Radhnaill taiseach Muintire hEoluis do marbhadh da brathribh fein
Donnchadh mac Conchobhair in Copain & Flann O Floinn do marbhadh le hAedh mac Eoghain I Conchobhair
Cagad mor etir Aedh mac Eoghain Í Conchobhair rí Conacht & maithi Síla Muireadhaigh araen ris & Aedh mac Cathail Ú Conchobhair gu moran do macaib rígh & taiseach Conacht malle ré taiseachaibh & oireachtaibh na Brefne air cheana 'man Sinainn re tri mís no ceathair co ndearnadar drem do macaibh rígh Aedha mic Cathail forbais isna Tuathaibh maraen re sochraide gur gabsat creacha & airgne
Flann mac Fiachra Í Floinn adbur taisigh Shíl Mail Ruanaidh & Brian mac Donnchadha Riabhaigh Í Conchobhair maeraen redainib imda eile do marbhadh ar lorg na creiche-sin
Donnchadh O Flaithbheartaigh espog Cilli hAlaidh saí einigh & crabhaidh
Roberd a Briús mórmaer Cairrgi do gabhail ríghi n-Alban ar eigin i n-agaigh rígh Saxan
Domnall Tuirtreach O Neill do marbhadh i tuisil re lucht taighi I Neill
Sir Uilliam Prinndargás ridire rocrodha Creach mór do deanum do Clainn Muircheartaigh i crích Cairpri du ar marbhadh Dauid O Caeman & daine imda eli
Brían Carrach O hEghra do marbhadh la Cormac O Flannacan
Annal Enair
Donnchadh Muimhneach O Ceallaigh rígh O Maine saí coimdeas im gach ní do maith dar fhoghain do duine
Domnall mac Taidhg mic Briain mic Annrias mic Briain Luighnigh mic Toirrdhealbhaigh Móir do marbhadh le hAedh mac Brefnech mac Cathail Ruaidh Í Conchobhair
Tadhg mac Maeil Shechlainn mic Donnchadha mic Domnaill mic Maghnusa mic Torrdhealbhaigh Moir do marbhadh do Cathal mac Domnaill mic Taidhg
Mael Shechlainn O Gairmfhleadhaigh taiseach Clainni Moáin
Amlaibh mac Airt mic Cathail O Ruairc ri Brefne do marbhadh la mac Feargail Gairbh Meg Samradhain
Concubhar mac Fiachra O Floinn Eachdhruim O Maine do loscadh le dreim do macaib rígh O Maine
Goill Rosa Comain uib dorba do marbhadh le Donnchadh O Cellaigh rig O Maine ag Áth Eascrach Cuan du i ndorchuir Pilip Muinnter & Seoan Muinnter & Maighiu Triu maraen re dainibh ele etir marbhadh & fhadhbagh & gabhail
Do gabhadh ann Diarmaid Gall Mac Diarmada & Cormac Mac Cethernaigh & ro leiceagh as a sochraideadha fo comus & ro gabhadh ann fos seirriam Rosa Comain; & do leiced as iad air trill & doronsat síth ar son in baile do loscadh le hEmunn Butillér
Donnchadh O Flannacan easpog Oili Finn
Coróin do tabairt do rí Saxan & Breatan & Ereann d'Edubard Og
Ailbe inghean Taidg Í Conchobhair Clann Muircheartaigh do teacht i Maigh Cetni & arbanna crichi Cairpri & morán d'arbannaibh Tíri hOilealla & in Corainn do loscadh leó & is don toisc-sin do marbhadh Tadhg mac Maghnusa
Cathal mac Maghnusa do marbhadh lesin Cathal ceadna
Maghnus Mag Oireachtaigh Annal mac c Enair
Da crích Cairpri Droma Cliab d'argain do Ruaidhri mac Cathail Ruaidh I Conchobhair
Tigearnan Mag Tigearnan Creach mór do denum do Mael Ruanaigh Mac Diarmada ar macaib Domnaill Í Conchobhair i crich Cairpri
Creach ele do denum do Brian O Dubhda & do Gallaibh Luighne & O Fíachrach arna macaib ceadna
Soighnen teneadh do toitim i mainistir na mbrathar i r Ros Comain gur bris in mainistir
Annal mac c Enair
Aedh mac Eoghain mic Ruaidhri mic Aedha mic Cathail Crobhdeirg ríg Conacht & adbhar ríg Ereann do marbhadh le hAedh mac Brefneach O Conchobhair i Coill in Clachan & morán do maithibh a muintire; & is iat so na maithisin .i. Concubhar Mac Diarmada & Diarmaid Ruadh mac Taidhg Í Conchobhair & Diarmaid mac in Charraig mic Taidhg mic Mael Ruanaidh &Diarmaid O hEili & Gilla na Naem Mac Aedhacain ollamh
Aedh Brefneach do teacht as tír & na Tri Tuatha do techt 'na teach
Mael Ruanaigh Mac Diarmada & Si lMuiread aigh do tabairt Uilliam a Burc co hOil Finn
Aedh Brefneach do beth isna Tuathaibh & a dul isa Midhe a coinde in Iarla & na Tri Tuatha do impodh fair da eis
Aedh ar teacht asa Midhe do gabhail longphuirt a n-Uachtar Tiri & crech do denum dó ar Aedh O Flannacan & a caithem ann
Concubhar mac Donnchadha Í Briain do marbhadh do Gallaibh a feall
Cathal mac in Liathanaidh ab na Trinoide do togha cum easpogoidi Oili Finn
Ruaidhri mac Cathail & O Floinn do dul aran Machaire marcsluagh & mac Mic Feorais do marbhadh leo
Coinne do denum d'Uilliam a Burc & do Conachtaib re mac Cathail 'ma Áth Slisen
Brisedh coinne eaturu & maidm do tabairt ar mac Cathail ann sin & drem da muintir do marbhadh
Uilliam Burc do dul co mainistir na Buille & Clann Muircheartaigh do teacht a Tír n-Oilealla
Arbar imda do loscadh & do milleadh doibh
Mac Uilliam do teacht ar Corrshliab anúass
Mac Cathail do cur asa longphort dó & Donnchadh O Finnachta do marbhadh do tosach sluaigh Mic Uilliam & daine eli nach airimhtear sunna Enair
Creach mor risi n-abarthai Creach in Toitean do denam d'Aedh Brefneach ar Mael Ruanaidh Mac Diarmada a Clochar O Muirgile & Donnchadh mac Donnchadha Mic Diarmada do ghabhail & a bean .i. inghean Í Flannacan do marbhadh ann
Mna & leinibh imda do loscadh ann
Longphort do gabhail a Cill Fhada d'Uilliam Burc & do Connachtaigh
Aedh Breifneach do deanum longphuirt a Cill Srianan ina n-aghaidh & cethern cunnbalafein da marbhadh a feill .i. Seónag Mac Uighilin .i. ar comaghaibh
Feidhlimidh mac Aedha do righad ar Connachtaib
Cormac O Flannacan taiseach Tuaithi Ratha do marbhadh la Muintir Peodachan
Caislen Sligidh do dénum leisinn Iarla
Fichi tunna fína do cur fo thír in Muig Cetne in tan-sin
Mac Craith Mag Uidir rígdamna Fear Manach & Donn Mac Gilla Michil taiseach Clainni Congaili do milleadh & do loscadh le Roalb Mac Mathgamna
Feargal Mag Dhorchaidh do eg
Una inghean Aedha mic Feidhlimidh d'eg
Sluaigheadh le Seafraigh O Feargail co Dun Uabhuir ait ar marbhadh Domnall mac Aedha Oig Í Feargail & Aedh mag Maeil Isa & Gofraig mac Muircertaigh
Creacha móra do denum le Uilliam Burc & le Mael Ruanaidh Mac Diarmada & le Clainn Domnaill i crich Cairpri ac Cloinn Muircheartaigh
Cealla & tempaill do sarughad doibh
Enair
Crea ch mac or do deanum le Clainn Muircheartaigh i Connachta & Gilla Crist mac Muirgiusa mic Donnchadha Mic Diarmada do marbhadh ann & Aedh mac Cormaic & Uilliam Mac Gilla Arraith & Donnchadh mac Tomaltaigh & daine maithi eli
Da mac Uilliam Leth a Burc do marbhadh dona macaib righ Laighneacha
Tadhc O hAnlighe taiseach Cineoil n-Dofha do marbhadh la Siurtan d'Esetur
Domnall mac Amlaibh mic Airt
Ruairc rí Brefne Domnall O Bírn taiseach Tíri Briuin do eg
Sluaigheadh mór le hUilliam Burc isin Mumain i nn-aghaidh in Claraigh & cath do tabairt daib da cele & maidm do tabhairt arin Clarach ann; & Uilliam Burc do gabhail ar deireadh a muintire ag lenmain in madma & gidh eadh ro gabhadh Uilliam & is é tuc in maidm
Cogad mor i Tuadhmumhain isin bliadhain-sin & cath do tabhairt do Donnchadh Mac Con Mara & da oireacht .i. do Tricha Cead O Caisin i nn-aghidh Í Briain & fear Mumhan uili; & Donnchadh Mac Con Mara do marbhadh ann & maithi a oirechta uili & Domnall O Grada taiseach Cineoil Dungaile & ar diairmithi aturu leth ar leth
Donnchadh O Briain rígh Tuadhmuman & deghadhbhar ríg Ereann do marbhadh i mebail do Murchadh mac Mathgamhna I Briain
Lochlainn Riabhach O Deaghaidh da marbhadh le Mathgamain mac Domnaill Connachtaigh Í Briain
Seónag Mac Uighilin do marbhadh in Gruelaigh i mac Baili Thobair Bríghde & a marbhadh fein inn & is don gearrshamhaigh dar marb sé Aedh Brefneach O Conchobhair do marbhadh e fein
Creach do denum le Feidhlimidh O Conchobhair ri Conacht ar Clainn Muircheartaigh ar bord Muigi Cetne & Mael Shechlainn mac Conchobhair Ruaidh risi raiti Ceann in Meghil & daine eli do marbhadh ann
Diarmaid O Briain .i. Cleirech Muircheartach O Briain do rígadh 'na inad
Gilla Ísa O Dálaigh ollamh risin dan Gilla Crist Mac Donnchadha Annal Enair
Uilliam Mac Feorais ardeaspog Tuama
Benidhecht O Bragan espog Luighne
Malaici Mac Aedha espog Oili Finn do togha cum airdespogoide Tuama
Annal Enair
Diarmaid Cléireach O Briain rí Tuadhmumhan quievit in Christo
Clemens Papa Gilla Ísa Mag Dhorchaidh taiseach Cineoil Luachain do marbhadh
Frangcie Tadhg mac Annrias d'eg
Cathal mac Murchadha Carraigh Í Feargail d'eg
Tigearnan mac Neill Í Ruairc do marbhadh
Annal mac c Enair
Niall O Domhnaill occisusest
Maidm Muintire Raighilligh ag Druim Leathan le Ruaidhri mac Cathail Í Conchobhair
Niall mac Briain O Néill