Rugadh báire ar an mbochtacht; tearc fhuilngeas a hanshocracht; nír chás duine a-bháin dá breith do-cháid an uile d'éinleith
I n-aimsir Pheadair is Phóil —ag trághadh gé tá a honóir—
do bhí an bhochtacht 'n-a linn láin gur shocracht linn í d'fhagháil
A-tá ag na daoinibh do dhligh leanamhain an luirg dhírigh beatha as táire ná bheith bocht ag breith báire ar an mbochtacht
Gin gurab air as mhó meas is buidheach Dia dá dhaidhbhreas bochtacht gin go mbeath dá thoil neach leis nach olc a easbhaidh
'N-a comhthrom ní budh cuirthe conách gémadh ceaduighthe; an daidhbhreas gurab é as fhearr is é a aighneas go haithghearr
Don chruinne mar chuid ronna Íosa ar n-oide foghloma an almsa rug do roghain; tug annsa dá heasbhadhaibh
Fada ó a báire do bhreith dhí Muire ógh d'imtheacht uaithe bean a carthana ó chroidhe banchara na bochtaine
do beanadh dhí—dia do chor—
gur fágbhadh hí na haonar rí na n-uile 's a easbhail;
Muire ní hí a héineasbhaidh
Ní fhuair fa dheoigh—is dó tám—
do dhíoth carad ná compán d'éis na n-easbal go héanar easgar ó nach éiréaghadh
Gabhthar i ngaisde an éaga Froinséis fear a coimhéada —gár fhearr bráighe—ag an mbochta ceann báidhe na bochtachta
Fear do ba treise ar a thoil fear iomchuir cuinge crábhaidh bráthair nachar char a chorp damh nar ghnáthaigh a ghreasocht
Béal tana dá dtugadh fios bas gheal nach glacadh díleas croidhe ler chuma a dhochar urra a oire d'iomachar
An traigh míon ná an mhala cham ní thug oilbhéim don anam ná an chiabh mhaoth nar mhaoth gcrábhaidh far bhaoth ciall a chompánaigh
Ní as ar bhaoghal a bhréagadh don tsúil chuirr do choimhéadadh an t-abhra gan díon ar dheoir gá dtarla a díol do dhoirrseoir
Le a chrábhadh ag breith breithe do bhí a héisdeacht d'áireithe an chluas do ba caol tuigse; saor do-chuas ón chéadfaidh-se
Dá gcur fa umhla an anma na céadfadha corpardha gá dtú acht nocha dtabhradh sbéis i gclú dá bhfaghbhadh Froinséis
A bhriathar mhilis mhálla nír fhéad fear a faghála neamhdhóigh as an ní a-deireadh; seanmhóir í do oibrigheadh
I gcontabhairt ná cuiream go n-éisdfeadh rer n-urfhuigheall: ní dochuirthe aghadh air gabhal chothuighthe an chrábhaidh
An dtibhreá d'éarlamh eile dá threise d'fhior impidhe a rí na n-uile ar a éis an ní nach fuighe Froinséis
Bráthair Mionúr do rádh ris dá umhla—gá dtám thairis—
sé dá ainmniughadh as a hucht daingniughadh hé ar a umhlocht
Na géaga as airde san fhiodh ón ghaoith gé ghabhaid briseadh gach géag dá mbí umhal ann pudhar dhí nocha déanann
An chnú thoraidh téid sa sruth do réir fheasa na n-eolach; bheith ar talamh is dú dhí 's an chnú fhalamh i n-airde
Gach tuar as truime geamhar le a gort is gnáth ísleaghadh; an tslat chumhra gidh hí ann is í as umhla dá hubhall
Móide an toradh tháinig dhé nír bhean bráthair dá ísle —fán gach achaidh as fhearr gort—
geall dar n-athair ar umhlocht
Is córaide dá chlannaibh an t-athair ór fhásamair na baramhla do-bhearar a n-aradhna d'ísleaghadh
Go breith an chluiche ó chianaibh ní bhíodh aca acht éinriaghail; reacht an chlann-sa 'n-a dá cuid; ní do theacht tharsa támuid
Do filleadh orra dá éis an chlann do chin ó Fhroinséis an báire do bhí rompa; do bhí a n-áille iasochta
'N-a gcloinn tabhartais a-táid; ní ghabh leo acht an lá iompáid; bheith dháibh amhlaidh ar a éis do tharngair an fáidh Froinséis
Ní hiomdha dhínn 'n-a dheaghaidh bráthair bhíos gá hoileamhain an riaghail gá dámaid dí fiadhail acht tánaig thairse
Nach fiú aonmhonadh hé féin dá ionnmhus is iúl soiléir; ní beag do dhímheas é air do dhíleas dá mbé ag bráthair
Is cóir sa chás i bhfuilim gan fhailleachadh m'urfhuighill —ar síoth re laogh n-Dé dlighe—
ní saor é ó oirbhire
Deacra dhúinne iná dhuit-se dul beo ón bheirn ghábhaidh-se; beag an phian do bhí id bhochtacht do mhian do bh'í an anshocracht arn-éigean muna fhóire maoidh ar Mhac na banóighe buirre na glaice gonta duinne i n-aice th'umhlochta
Maoidh fós ar oidhre an Athar tú go héag dá hiomachar —neimh an bhuinn gár dhocra dhuid?—
cuing na bochta fad bhrághuid
Is tugtha gan mo theibe d'eineaclann it fhoighide Mac Dé dá n-eitghe th'umhlocht leigthe mé led mheasardhacht
An ghuin bháis do bhaoi id chridhe ar Críosd ciodh nach maoidhfidhe?
a dhoigh gár dhocra treabhlaid?
goin th'ochta ní hindearmaid
Im ionadh is tú thoghaim d'aighne agus d'fhior uroghaill; do bhiadh ar námha réidh rinn mo námha féin dá bhfuilnginn
Ní as a ndoirtfinn mo dhéara bean osgladh as m'aithmhéala a dheochain a chnú cridhe ós tú eochair m'aithrighe
A oide a athair dála a sgiath dídin diongbhála mo locht as a thruaill tugadh do-chuaidh thort mo theasrugadh
Rugadh 