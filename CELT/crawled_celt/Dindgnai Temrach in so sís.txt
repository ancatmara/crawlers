Dindgnai Temrach in so sís.
Nemnach id_est firthipra fil ocon tsíd i n-airthiurdesciurt na Temrach in glassi bec theit a Nemnig sair is fuirri atá in muilend cetadernad do Chiarnait chumail Chormaic.
Lathrach tigi Mairisen fil on tsíd fri Nemnaich atuaid.
teora clocha beca imbe.
Is samlaid ra suidiged in tech hísein.
lár ard tuard airisel.
Mairisiu im bantrebthach in sin ra boí i comré ri Cormac.
Nach tech suidigthir amlaidsin niba duabais.
ní bia can ana and.
Ráith Loegaire meic Neill fri sodain atúaid.
Cethri prímdorais cach ardda inti.
ro suidiged corp Loegaire foa scíath co ngruibni frisin clod immechtrach.
airtherdescertach na rígratha Loegaire i Temair.
a aiged fodess oc cathugud fri Lagniu.
Atá i toeb ratha Loegaire anairdes lect Matta id_est Matta id_est amus de Lagnib ro baí i fail Chormaic.
Ra batar laa and oca cluchi cethri oclaig i taeb ratha Loegaire anairdes.
dorelic Matta urchur de chloich and.
co ndechaid for cunt a da less co n-erbailt in t-óclach de.
Ráith ríg i táeb rátha Loegaire atuaid.
Ataat trí decra inganta i suidiu id_est lathrach ind rígthaige Chormaic i n-airthiurdesciurt na ratha a lleth fri raith Loegaire fodess.
Lathrach ind Foraid la taeb ind rigthaige aníar.
Múr Tea eturru a lleth fodess id_est Tea ben Herimoin.
Liathdruim & Druim Cain & Múr Tea & Cathir Chroind anmand Temrach i tossuch.
Ra adnacht iarum Tea ben Herimoin etir lathrach ind Foraid & ind rigthaige.
Conid de sin ra ainmniged Temair id_est Tea mur id_est in cnocc bec fil eter na da múr a lleth fadess is and atá.
Attá tipra fo thath ratha anair.
tri anmand fuirri id_est Liaig & Tipra Bo Finde.
Derc n-Dub.
is de ata.
ni théit a l Láeg co l Liaig id_est indala n-aí a Temair sair.
alaile a Temair siar.
Duma na Bó fri Duma na n-Giall aníar id_est in Glass Temrach.
Duma na n-Giall fri lathrach ind Foraid sairtúaid.
Fál i tóeb Dumai na n-Gíall atuaid.
id_est cloch in sin no géissedlfontí no gebad rígi n-Herend.
Fál ainm na clochisin id_est fó ail id_est ail fo ríg.
Lecht Con & Cethin issin leittir i comairdas Ratha Ríg síar.
Ataat dí chloich and id_est Lecht Con indala n-aí & Lecht Cethin alaile.
conid annfocal id_est Cú & Ceithen id_est ro marb Cú & Cethen rannaire Cormaic for lár ind rígthaige i Temraig.
ro gab cach ndiriuch ar sain fo digas na Temrach síar co n-arrass and.
conid romarb brathair ind fir ro marbsom.
asrubairt Cormac arnaro marbtha Cú.
ní tharraid etargaire coro marbait a ndís.
Atá firthipra issin chobfán ó Lecht Chethin fathúaid.
Lóeg a hainm.
síar cach ndiriuch brunnes.
Atá lathrach cuchtrach Cormaic fora brú.
uasin leittir uas Lóeg anair.
Rath na Senad i comair Dumai na n-Giall fathúaid.
Lathrach pupaill Adomnain isind ráith hísin.
a cross ara belaib.
na ratha sair & a suide fri croiss andess.
Attá lathrach in tigi ra losced ar Benén.
gilla Patraic & for Lucat Mael ed bec o chroiss Adomnain sairdess id_est i tóeb na conaire anair a bic.
Ataat teora clocha beca i taeb Rátha na Senad.
tuaid.
id_est teora clocha ra laithea forsna druidi.
It e a n-anmand id_est Mael & Bloc & Bluicne id_est Mael sair & Bloc fadess.
Bluicne sairtúaith.
Atá Lecht ind Abaicc fri anair.
Is amlaid atá in cubat sairdes & siardes.
tri traigid nammá a thomoss.
Esc bec this.
Is samlaid atá in ligi.
cloch bec fo thalmain na airthiur & alaile na iarthur.
Fogabtar tri traigid indala fecht & a trí co leith in fecht aile.
Ataat da duma frisin cubat atuaid id_est Dall & Dorcha acht nad fail múr eturru.
na clocha & in cubat id_est Dorcha ainm in dumai iartharaig.
Dall & Dorcha dano ainm in dumai airtheraig.
Atá Long na mac Ban on dumu airterach síartúaid Is amlaid ra suidiged lathrach in taige hisin.
leithred foe fothúaid & airrand andess.
comthercbail múir imme anair.
aníar.
is faellitelbiuc i lleth tuascertach de fathúaid & fadess.
Ata a chóir fuath tige fotai.
A cethair déc de dorsib ind.
la ut alii dicunt.
a secht sair & a secht síar.
asberat is and dosmelte Fess Temrach.
Deithbir són or no thailled ermór fer n-Herend and.
iss hé sin in tech mílib amus.
Atá duma bec fri láthrach in taige anairdess.
isin chiund descertach Dumai na mac Ban a ainm.
Atá cubat Caelchon & a arad i comair in chind airtherthuascertaich Luinge na mac Ban.
Caelchú ind sin mac Loairn meic Ruaid meic Caiss.
de Eoganacht Caisil.
Is dia chlaind Tuatha Cis oc Temraich.
is dibside Aicme Rois Temrach.
Tredua Nesse mathar Chonchobuir isin chind airtherthuascertach i comair chind airtherthuascertaig Luinge na mac Ban sairtuaith.
Rath Chonchobuir meic Nessa i taeb in Tredua atúaid & a dorus sair.
comartus Medi Con Culaind. Ata lathrach in Scéith cona Thuil i comartus in Medi sairtúaid.
Is amlaid atá ráth chosmail chutrumma forsin talmain & cruachine bec inna medón.
lán ind ela de úir.
Ata a comardus Ratha Conchobuir sairtúaid.
Sescend Temra.
comardi & Long na mac Ban siartuaid id_est sescend salach bec fil and i taeb Chairn na Macraide. Atá Rath Granne o Sescund Temrach aníar for forard na tulcha.
Atá fo thath Rath Gránni atuaid Fán na Carpat i comarddus na Cloenfertai tuascertchi sair.
Ataat na dí Chloenferta fri Ráith Granni aniar Isin Cloenferta descertaich ra hort ind ingenrad i Temuir.
Isin Cloenfertai thuascertaich in mbreth i n-agid brethi ruc Cormac imman glassin do orgain dona cairchib.
lAta Carn na Macraide Lagen i taeb Sescind Temrach atuaid.
Attá Cross Férgossa id_est naemailithir.
Is hé fil i Carraic Clúmain i taeb Chairn na Macraide.
andes anair.
Ata dessel Temrach eter in da Charn na Maccraide id_est eter in carn tuascertach & in carn descertach.
Atta Carn Macraide Hua Neill i taeb dessil Temrach atúaid.
Rath Cholmain meic Caelchon ó Charn Macraide Hua Néill sairtúaid id_est on charn tuascertach.
Atá Duma ind Luchdoind i taeb Ratha Colmain meic Caelchon aníar.
Attá Adlaic & Diadlaic i comardus Ratha Colmáin sairtúaith.
táth na lettrach frisin raith anairtúaid id_est dí thiprait ind sin id_est Adlaic indala n-aí & Diadlaic alaile. acht nad fil deffir eturro.