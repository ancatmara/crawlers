Ceithearn coilleadh clann Ádhuimh
Ceithearn coilleadh clann Ádhuimh clann ler coilleadh a riaghail; buain re crann as a gcánaidh clann Ádhaimh uaidh ar iarraidh
Cé tá Dia ag díon gach pheacthaigh dá shíol cia nachar chiontaigh?
is truaigh an tráth fá dtuigthir: tuitfidh cách uaibh 'n-a gciontaibh
Gan sheilbh an ubhaill d'Éabha níor fhulaing gér fheidhm dána; dá cloinn do bhean a mbuadha bean bhuana croinn na cána
Crann na haithne tré iomadh a aithne is ann do cailleadh do chuir sé mnaoi dar milleadh do bhaoi i gcinneadh hé d'aingeal
Seal péine ar chorp an Choimdheadh tre ar bpéin-ne i bport a bhíodhbhadh ar loit sinn más é a adhbhar damhnadh Dé inn ro b'iongnadh
Do fhulaing bheith fa a mbreathaibh do leith ubhaill a fhachain; sé i n-uaigh gan fhear 'n-a fhochair teagh othair fhuair ar n-athair
Cuir a dhuine re a dhéanamh guidh ar Muire red mhúnadh; doilghe dheit é ná a dhéanamh séaladh Meic Dé gan dúnadh
Re feadh diomdha Dé a dhuine do bhiodhbha is é t'fhear faire; biaidh sé ort 'n-a dá eire an t-olc reimhe is é ar th'aire
Nocha bí acht ar bhrú baoghail san ní nach dú do dhéanaimh biodhbha Dé ar th'olc 'n-a fhiadhain gidh diamhair é ort ar fhéaghain
Saor na cruinne ó nar charais ní thuille an t-aobh ór ailis; fuath do reacht Dé níor dhlighis milis é re dteacht dthairis
Foghnamh go bás dó dhlighe; mó sa mhó an grás do-gheibhe; má tá ar-aon re Mac Muire cuire lat gach aon eile
Céim deacair dul ó a fhalaidh gan chur peacaigh i bpudhair; gidh suairc bhím fa mbí im dheaghaidh dleaghair dhínn ní ó a-nuraidh
Lámh linn níor fhéad an umhla is lán inn do mhéad meanma; níor fhaomh mé díol a dhiomdha biodhbha Dé dhíom go ndearna
Mé an gort nach tig a thoradh; tig gach gort mar a gheamhar; is mé an síol nar ghabh glanadh ní taradh glan díom dhleaghar
Saor sinn ar fhalaidh t'othair sinn it aghaidh re hathaidh; nír fhaomh mé an corp do chaithimh braithidh sé ar mh'olc a athair
Síol Ádhaimh is síol sligheadh síol dá nach tárair toradh; dá chloinn do thuit a dtaradh coill fhalamh dhuit an domhan
Tre ar fhás gach laoi d'fheirg t'othair a leinb do bhaoi sa Bheithil breith ar chách uaibh a Athair rachaidh uair nach tráth teithidh
Fa-ríor is olc dot iarraidh gach olc do shíor im shúilibh; múin do réir dhúinn do dhéinimh réidhigh féin dúinn a Dhúilimh
Níor lór deit gach dál eile gan an ngrádh a Mheic Muire mo chradh tar cheann a ndlighe; fagh cridhe i ngeall do ghuidhe
Maith mo dhíon ann ar aoibhneas fad dhíon an dann do-chuadhas; car red réir má do-ríneas díleas damh féin a bhfuaras
A bhfuil reamhuin-ne id ríthigh dar bhfearainn-ne a bhfuil fúthaibh; bráthair dhuid mé ód mháthair druid bráthair Dé red dúthaigh
T'fhearg a rí um cheann do chloinne re searg dí bu fhearr inn-ne; do shíodh a chinn na cruinne buime an Ríogh rinn do-rinne
Do bhí raon dod ráth roimhe do bu caol re cách uile; súgh a cígh is a cridhe slighe sídh go múr Muire
Do shíoth re cách do ceangladh bhar bhfíoch an tráth do toirneadh; breith t'fhine dhuit ó an damnadh adhbhar luit cridhe an Choimdheadh
Tú it aonar fhuair a n-eire do saoradh uaibh an uile; dul sa leath chlé dod chridhe slighe i dteach n-Dé 'gun duine
Do theachta ón chóir 'n-ar gcoinne is eachtra do fhóir inn-ne; ón lán do bhíodh 'n-a bruinne 's ó bhuime an ríogh is slán sinn-ne
Tréan tú ar gach éinní eile is tú éinrí na n-uile; ort a rí go ria ar n-aire caidhe an ní as Dia don duine
Diomdha ag uan Dé 'n-a dheaghaidh is truagh don té nach airigh grádh do Dhia an tann nach tabhair; cia as cabhair ann 'n-a aighidh?
An crann do-chóidh 'n-a chroidhe is ann do fhóir ar n-eire; gidh feidhm dhó deilbh na n-uile mó ná an duine a fheidhm eile
Rí an Luain ag breith an bháire do-chuaidh ar gcreich na cróine; iomdha a bhfuar d'ulc san Aoine aoighe i bpurt fhuar na hóighe
Aighneas ag maor na meidhe fa thaom thaidhleas ar gcridhe dú seal dí dá gach dhuine meadh na n-uile is sí ar slighe
A shíodh ní headh do oileas neamh do shíor gé do shireas; is tearc acht an té thaghas ghabhas reacht Dé mar dhligheas
Cur re teachta i dteagh nimhe ná lean ar eachtra eile; foghnaidh sí dheit a dhuine guidhe is í ar n-a reic reimhe
Dom dheaghail re dáil cheana 'n-a dheaghaidh níor cháir cumha; críoch ar do ré ní ragha dá bhfagha shíoth Dé ar ndula
An fear len mian mo mhúnadh triall i n-a theagh go dtúirear; gidh mór n-almsa dhó do dáileadh mó as dáileamh damh-sa an Dúileamh
Éiric áladh Dé im dheaghaidh mé i ngábhadh ó na gonaibh; gaol na craoibhe dar gcabhair craobh tharaidh daoine an domhain
Ní ghlac sé maith nach millfe gidh bé do chaith re caibhthe; gidh bé ag a mbí bean choibhche an teagh doirche is í a fháirche
Gaol Muire maith an choimhdhe do chách ar chréachd na sleighe; mór gcás far chóir na huile gan ghrás Muire ar óidh eile
Míorbhuile máthar Íosa iomdha fear fhuair a n-aithne; fios a sgéal cia nach cluinfe?
lia uirthe ná féar faithche
Mór dtáin ar tí ar mbáidhte bás m'anma eagail linne; ó bhaoghal beoil na tuinne Eoin Bruinne saoradh sinne
Rinn lasrach leice Ifrinn iomdhadh uaighe i n-am loite cás truagh téaghadh na leice déanamh seice as tuar toice 