Compert Con Culaind inso sís a Libur Dromma Snechta
LÁA n-áen ro bátar mathi Ulad im Chonchobur i n-Emain Macha.
No thathigtis énlaith mag ar Emuin.
Na gelltís conna facabtais cid mecnu na fér ná lossa hi talam.
ba tochomtacht la hUltu a n-aicsiu oc collud a n-hírend.
Imlaat cairptiu día tofund laa n-and ar ba bés léusom forim en.
Conchobar dano hi sudiu inna charput & a fiur Deichtine os sí maccdacht.
Is si ba hara dia brathair.
Errid Ulad archenae inna carptib .i. Conall & Lóegaire & cách olchena.
Bricriu dano leu.
Fusrumat a n-éin remib día ndaim tar Slíab Fúait tar Édmuind tar Brega.
Ní bíd clad na hairbi na caissle im thír i n-Hére isind amsir anall co tanic remis mac n-Áeda Slani acht maigi réide.
arimad na treb dano inna remis side iss aire conopartatar cocrícha i n-Hére. Ba hálaind tra & ba caín in t-énlorg & in t-énamar boí leu.
Noí fichit én dóib.
rond argit eter cach da én.
Cach fiche inna lurg fo leith.
noí luirg dóib.
Samlaid da én bátar rempu cuing airgit etarru.
Toscartha tri eúin dib co haidchi lotir la remib hi cend in Brogo.
Is and ba hadaig for feraib Ulad.
Feraid snechta mór foroib dno.
Asbert Conchobar fria muintir ara scortís a cairptiu & ara cuirtis cor do chuingid tige dóib.
Conall & Bricriu du chur cúarta fofúaratár óentech nue. Lotar ind.
Foráncatár lánamain and.
Boithus failte.
Lotar ass coa muintir.
Asbert Bricriu nibú fíu dóib techt don tig cen brat cen bíad.
Ba cumung dano cid ar indus.
Lotar dó cammaib.
.i. doridisi
Tubertatár a cairptiu leu.
Ní gabsat na mmár isin tig.
Co n-accatar talmidu .i. iar sin dorus culi.
In tan bá mithig tabairt biid dóib batir faelti meisc iarom fir Ulad & ba maith a thunithe.
Asbert in fer fri Ultu iarom boí a ben fri idna inna Luid Dechtine a dochum atdises .i. rucastar birt mac.
Láir dano boí i ndorus in tige trogais .i. tusmis dí lurchuire.
.i. dá serrach
Gabsit Ulaith iarom in mac & dobertsom na lúrchairiu do macslabri don macc.
Alt Deichtine in mac.
Tráth bá maiten dóib is and asbert Concobar iss ed canid auga inso for se do ani conda accatar ní i n-airthiur in mbroga cen eónu acht a n-echrada fadesin & a mmac cona lúirc Totháegat íar sin do Emain.
Aleir leo a mmacc combu bláicce.
Dafúabair galar iar sudiu.
Atbail de.
Ferthair a guba.
Bá már a sáeth la Deichtine díth a daltai.
Baísu luge do dig oc tintud ón gubu.
Tothlaigestar dig a llestar humi.
Dobreth di co ndig nách mod donbered dia bélaib dolinged míl mbec iarsin lind dochum a bél o rauccad o bélaib nacc ní i nneuch scéinti lea hanail ho chud.
Contuli iarom dadaig co n-accai ní in fer chuicci atagládastár asbert fria rubad torrach húad & bá hé nuda bert a dochum do Bruig.
Ba leiss fétir.
Baí in mac altae & ba hé tatharla inna broind & bid Setanta a ainm.
bá hésse Lug Lug mac Ethnend.
co n-altá ind lúirchaire din mac.
Bá torrach didiu ind ingen.
Ba ceist mór lá hUltu nácon fes céle fora seilb dumet bá hómun leó bá ó Chonchobur thré mesci ar bá leis no foíed a Arnenaisc iarom Concobar a fíair do Sualdaim mac Róig.
Ba mór a mélacht lea techt cosin fer i n-imdaí os sí alacht.
A n-am luide don chrund siúil brúchtis bí a croith innallaili combu ógslán.
cosin fer iarom. Bá torrach atheroch ellam.
Birt mac & doberar Setanta fair.
Is and sin iarom batár Ulaid hi comthinol i n-Emain Macha in tan berta in mac.
bátár iarom oc imchosnam cia dib no ebelad in mac & lotar i mbreith Conchobair.
Asbert Conchobur.
Beir duit a Findchóem in mac ol Concobar.
Dofécai Findchoem in mac iarom.
Carais mo chraidisea in mac so ol Findchoem conid cumma lem & bid he Conall Cernach.
is bec duit etorro ol Conchobar .i. do mac féin & mac do derfethar.
Conid and ro cháchain Conchobar inso.
Sochla brec becaltach búithig dág Dectire domroet ria sein secht carbtib sephaind úacht domm eochraidib airunutathig ernithib donnuc for set Sétanta Geib duit in mac ol Conchobar beos fria fiair.
Niba si nod n-ebela em ol Sencha.
acht is messe nod n-ailfea.
aram tren am trebar. am an am athlom athargaib.
am ollom.
am gáeth.
nidam dermatach.
Adgadur nech ría rig.
arfochlim a insce.
admidiur hi cath ria Conchobar cathbúadach.
concertaim bretha Ulad & nis n-insorg.
nim thorgnéa eter aite Cid messe ém nod ngaba ol Blai na héislis lemsa.
ro ferad
congairim firu coicid Herend n-sechtmaine ldema diberga.
forrith a n-or Fergus dorraegai 