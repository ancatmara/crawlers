Urra ar leighis Dia na ngrás liaigh maith fhóireas gach uathbhás bíom slán 'n-a dhiaidh go deimhin liaigh ler bh' ál ar bhfóiridhin
Is usaide réidhteach leis liaigh nach iarrann luach leighis cóir Dé na ngrás do ghuidhe; is é a bhás ar mbeathai-ne
Luach aisdir ní iarraidh sain liaigh cabhartha clann nÁdhaimh; liaigh do fhaomh leigheas ar locht bheireas a ghaol ó ghuasocht
An deoch shearbh ler fhóir inn-ne liaigh leighis ar n-intinne ní thug sé digh dhí dhamh-sa gur ibh mo Rí romham-sa
Do léig cuisleanna a chuirp féin gidh mór do-ním dá mhíréir Mac Dé do leigheas ar locht; ní hé so cheileas a chumhocht
Gidh maith liom leigheas mo chuirp a Mheic Dhé as uaisle iodhbuirt ní hé uile iarraim ort; triallaim dod ghuidhe im ghuasocht
A ghnúis ghrianda shéimh shuilbhir sirim ort mar athchuinghidh a luibh chabhra cheileas mh'olc leigheas mh'anma mar fhurtocht
Go dtí dod leigheas a leinb d'éis a ndearnadh do dhíbheirg —mairg nach reich ríghe nimhe—
breith fhíre na haithrighe
A liaigh leighis na n-uile 's a Mhac ochta óghMhuire — cuma an chalann créad a dál—
féag an t-anam go heaslán
A ré lán as sia soillse fóir a Íosa ar n-athtuirse; sgaoil a Dhé ciaigh mo chroidhe a liaigh na sé sochuidhe
Ós liaigh gach othair más fhíor a-dearar oidhre an Aird-ríogh gér chás díobhaidh fhríoth rinne fíoraidh Mac na maighdine
Má tá leigheas choidhche im cheann dhuit a Mhuire ní mhaithfeam; dod dheighfheis is déanta dán; leighis mo chreachta a chompán
Ag so dhuit a Dhia neamhdha —éisd rem thiomna a Thighearna—
an chalann 'n-a cánaigh féin; slánuigh mh'anam a fhíréin
Bí mar liaigh a ghruadh ghealtais dom leigheas lá an éigeantais; 's bí mar dheirbhshiair dhúin-ne istigh a bhinnliaigh dúine an dúilimh
Leighis mé a Mhíchíl lá an Luain mar thiocfaid na trí tromshluaigh — romhór mo chóir red chuma —
fóir ar n-anshógh eaturra
Urra 