Mairg nach doirteann a dhéara cioth déar do dhruim aithmhéala do bháidhfeadh diomdha an té as triar; do ba diongna é d'aimhríar
Do dhearbhadh ar dhéaraibh Póil san tigh thuas gur thuill onóir fuair a thoil ó thriath nimhe; ag soin fiach a aithrighe
Treall dá aimsir—anba an choir—
do bhí Pól posd an chrábhaidh —ní hiúl é ag nach aghair fréamh— n-aghaidh Dé 's a dheibhléan
Beantar dhé lá do na láibh an éaraic uile anbháil a amharc mar badh dual dó; a radharc uadh do éaló
Pól easbal ag iarraidh grás fearais cioth déar tre dhólás; do-ní d'aithrighe ann soin maithmhighe thall gur thobhoigh
A shíothcháin a dhéar budh dhéin tugadh a amharc ainn-séin is glóir bhuan an Dúilimh dhó; a rúinnimh uadh do iompó
Peadar an t-easbal eile fríoth leis luach a aithrighe; a thriath fa thrí an tann do shéan do-chí gur bh'am don Fhíréan
Séana a thíghearna fa thrí le caoi do chuir ar neimhní; osna dhomhuin is dáil déar do bháidh fholaidh an Fhíréan
Fuair fós Muire Magh-da-léan luach a haithrighe on Fhíréan; do thuill choróin san tigh thall; do bhir onóir dá hanam
Le huisge a nuaidhéar do nigh Muire lá do na laithibh troigheach naomhdha ríogh na ríogh do bhíodh aobhdha re a heissíodh
Na seacht ndeamhain—díochra an tsearc—
do bhean Críosd eisde i n-aoinfheacht; do radadh luagh a deor dhí ar n-a leodh d'Uan na hóighe
Loingíonus fós feacht oile dhó ar n-osgladh a uchtchroidhe fuair a shíoth do dhruim a dhéar gé do thuill fhíoch on Fhíréan
Gach neach dá dtug triath nimhe flaitheas Dé ar aoi a n-aithrighe —a ghuidhe is díor dá gach dhruing—
a ríomh uile ní fhéadfuinn
Go ndearnar aithrighe im ulc mar na deibhléana a-dubhart; laithe a bháis do hoirneadh inn páis an Choimdheadh go gcaoininn
An lucht fuair flaitheas nimhe le hiomarcaidh aithrighe fa dheireadh gomadh díobh sinn; geimheal far-íor ar mh'inntinn
An glas cruaidh-se dom chridhe go mbeana braon aithrighe; fuaire mo bhéas ag reodh riom mo dheor do ghréas i ngéibheann
An cioth do chuir Dar-daoin de do ghuais péine na páise —cioth mo shúl do budh lór lais—
gomadh lón dún an díoghrais
Uisge glas do-ghéabha uam tighearna na dtrí mórshluagh fan fhuil dheirg dhamh-sa do dháil do sheilg ar mh'annsa d'fhagháil
Fliuchad aighthe anba an grádh —nior bhréag é bláth an domhnán—
's an chlí do thiormuigh dar dtal ar tí ionnluigh gach anman arndáil a fhola uile dia hAoine dar n-ionghuire ní raibhe ann aonbhraon d'fhuil; an taobhghaol thall do thiormuigh
Le haonbhraon d'fhearthain dá fhuil do cheinneochadh clann Ádhaimh 's gan chrú a chlí d'fhearthain uile; do bhí an fhearthain iomuin-ne
Níor bh'fhiú a dtáinig 's a dtiocfa fuil an Choimdheadh choisreagtha sileadh phinn do dhortadh dhí gan sinn dom fholcadh eisde
Gér lor aonbhraon dhíobh dom dhíon cuirim m'fhaosamh tar m'eissíodh ar gach bhraon dar dhoirt damh-sa; do sgoilt a thaobh treamhum-sa
Cuirim m'fhaosam ar a fhuil 's ar a bhás 's ar a bheathaidh 's ar chúig croidhibh ríogh na reann; síodh an troighigh go dtuaiream
Cuirim ar an gcoróin sbín mo chomairce ar aoi m'eissídh 's ar an digh dhomblais ad ibh 's ar donnbhais dhil an Dúilimh aran gceann do chlaon re chrois cuirim mo dhíon tre dhíoghrais ar ndín-ne ar an troigheach thinn do ríne an t-oineach inghill
Tuir chothuighthe na córa m'fhaosamh re hucht n-iarnóna; is díon mo mhíothaom go moch bíodh ar a chlíothaobh chréachtach
An crann i ndeachaidh dar ndíon is nochtadh oidhre an Airdríogh do shaor tre chonnailbhe ar gcoir; mo chomairghe ar-aon orraibh
Dá fhaosamh daoine an domhain do shaor a uaigh fhíordhomhuin 's a eisléine an uile fhear cneischéile Muire maighdean
M'fhaosamh ar a éirghe ón uaigh is ar chreich Ifrinn adhfhuair; mo choimhdhe ar leic far luigh; a reic oirn-ne do fhuasguil
An toil thug Críosd dar gcabhair ag sin éideadh m'anaghail grádh buan an Dúilimh dhamh-sa mar lúirigh uadh umam-sa
Muire óg earla glúineach damh-sa gomadh díonlúireach ó tharla a lán d'éigion ann a grádh 'n-a éidiodh Muire corm an chrábhaidh the ní daorfuidhear sinn seice; earla glan na ngéigfhiodh bhfionn budh éideadh dhamh a dícheall
Do gonadh is i n-a ghoin dia hAoine í ar a aghaidh an choirpsheang tre chailg an gha; mairg nach doirteann a dhéara
Ainm Beadair na mbriathar nglic carrag chothuighthe an chreidimh fuair is-tigh an-uas an ainm sgaradh ris ro bu romhairg
Mairg 