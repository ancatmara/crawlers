Macgnimartha Find Dorala comtinol aigh ocus ímfich debtha imon fianaigecht ocus im ardmaeraigecht Eirenn idir Cumull mac Trenmoir ocus Uirgrenn mac Luigech Cuirr do Luaigne, .i. do Corco Oche Cuile Chontuind don Cumull sin, air ba dibside húi Tairrsig a thuath-som Cumull.
Torba ingin Eochamain do Ernaib is i ba bancele do Chumull noco tard Muirne Munchaim.
Tucad iarum cath Cnucha eaturra .i. itir Cumull ocus Urgrend.
Daire Dearg mac Echach Find mic Coirpre Galaigh mic Muiredaig ocus a mac .i. Aed ic tabairt in chatha i farrad in Urgrinn.
Ainm n-aill don Dare sin Morna Muncham.
Doberar iarum in cath iar sin.
Dorala itir Luicet ocus Aed mac Morna isin chath.
Gonus Lucet Aed co ros mill a lethrosc, conid de ro lil a ainm Goll sin ile é.
Dotuit Lucet la Goll.
Gonas dana fer coimeta corrbuilg a set feisin Cumull isin cath.
Dotuit Cumull la Goll mac Morna isin cath ocus beirid a foidb ocus a cend leis, conid de sin bui fich bunad itir Finn ocus maccu Morna.
Conid de sin ro cet in senchaid:
Goll mac Dare Deirg co m-blaid Mic Echach Finn — finn a gail — Cairpre Galaid conn-gail Mic Muiredaig a Findmaig.
Ro marb Goll Luicet na cét A cath Cnucha — nocha bréc —:
Luicet Finn in gaisced glain La mac Morna dorochair.
Is leis dotuit Cumall mór I cath Cnucha na cathslog.
Aire iucsat in cath tend Im fianaidecht na hErenn.
Batar clanda Mórna isin cath Ocus Luaigne na Temrach, Air ba leo fianus fer Fail Fri laim cach rig co robaig.
Bui mac ac Cumull co m-buaid In Finn fuilech faebur cruaid.
Finn ocus Goll — mor a m-blad —
Tren doronsatar cogad.
Iar sin doronnsatar sidh Find ocus Goll na cét n-gnim, Co torcuir Banb Sinna de Fan muicc a Temuir Luaicre.
Aed ba hainm do mac Dare Cor gaed Luichet co n-aine: ro gaet in laigne lond, Aire conraitea ris Goll.
Torrach ro accaib Cumull a mnai .i. Muirne, ocus beirid sí mac ocus bertha ainm do .i. Deímne.
Tic Fiaccail mac Concinn ocus Bodbmall bandrai ocus in Liath Luachra do saiged Muirne, ocus berid leo in mac, air nir lam a máthair a beth aicce.
Fuidis Muirne la Gleor Lamderg la ri Lamraige iardain, conid eiside in rad Finn mac Gleoir.
tra Bodbmall ocus in Liath ocus in mac leo i foitrib Sleibi Bladma. No hailed in mac and sin i taide.
Deithbir on, ar ba himda gilla tailcair tinnesnach ocus laech neimnech naimdige ocus feiníd fergach frithnusach do laecraid Luaigne ocus do maccaib Morna for ti in mlc sin ocus Tulcha mic Cumuill.
Ro ailset iarum in dá banfeíndig sin fri re foda fan samail sin.
Tic a máthair a cind se m-bliadan iar sin d'fís a mic, air do hinnsid di a beth isin inad ut, ocus dono ba hecail le maic Morna do.
tra acht atracht as cach fasach i n-a cele co rainicc foitrib slebe Bladma. Fogeib in fianboith ocus in mac i n-a codlad innti.
Ocus tocbaid si an mac i n-a hucht iardain ocus timsaige fria he, ocus si trom iarum.
Conid and sin doroin na ranna ic muirn ím a mac:
Codail re suanan saime &rl.
Timnas an íngin celebrad do na banfeindedaib iar sin ocus atbert friu no in-gabdaís in mac comad infeíneda é.
Ocus ro forbair in mac iar sin cur ba hinselga e.
Tanic in mac i n-a aenur imach i n-araile la and ocus idcondairc na lachain forsi loch
Tarlaic urchur fuithib ocus ro tescair a finnfad ocus a heteda di, co tocuir tamnell fuirre ocus ro gab-som iarum ocus ros fuc leis dochum na fianboithi.
Conid hIsin cétsealg Find.
Luid-sium la aes cearda iartaín for tethed mac Morna, co m-boi fo Crottaib accu.
It e a n-anmand side:
Futh ocus Ruth ocus Regna Madhfeada ocus Temle ocus Oilpe ocus Rogein.
Tanig imbuile tairisim ann sin conn-derna carrach de, conid de dogairtea Deimne Mael de.
Bi foglaid a Laignib in tan sin .i. Fiaccail mac Codhna eside.
Dorala dino Fiacail i Fid Gaible forsan aes cerdai ocus ro marb uili acht Deímne a aenur.
Bui-sum oc Fiacail mac Codna iar sin i n-a tig a sescinn uairbeoil.
Teccait in da banfeíndig budes co tech Fiacla mac Codnai for iarair Demne ocus doberar doib e.
Ocus doberait leo andes hé iartaín cusin inad cétna.
Dochuaid-som laa and a aenar amach co riacht Mag Life go aroile dun ann, conos faccaid in macraid óg oc imain for faiche in duíne.
Tic-som comludh no comimain friu-som.
Tic iarnabarach ocus doberat cethraime inna agaid.
Ticit aris a trian i n-a agaid.
tra acht atnagat uile inna agaid fadeoig ocus dobered-sum lethcluiche forra ‘Cia hainm fil fort?’ olsiat. ‘Demne’ ol se.
Innisid in macrad d'fir in dunaid inni sin.
‘Marbthar side e mad contuicti masa cumachtachi e’ ol se.
‘Ni caemsamais ni do’ ol siat.
‘And ebert a ainm frib?’ olse.
‘Adobert’ ol siat, ‘curub Demne a ainm.’
‘Cindas a heccosc?’ olse.
‘Macaem tuchtach find’ or siat.
‘Is ainm do Demne Find amlaid sin’ ol se-seam.
Conid de sin adbertis in macrad frisum Finn.
Tic-sum iarnabairech dia saigid ocus luid cuccu i n-a cluichi.
Focertat a lorga fair a n-aenfecht.
Imasai-sium fuithibh-sium ocus trascraid morfesir dib.
uaithib a foithrib slebe Bladma. Tic iarum i chind sechtmuine iar sin cusín m-baile cétna.
Is amlaid batar in macraid ic snamh forsin loch bi i n-a farrad.
Grennaigit in macrad eisium imtecht d'ímbadha Lingid-sim isin loch cuca iar sin ocus bádid nonbur dib fon loch, ocus teit feín fa sliab Bladma iar sin.
‘Cia ro baid in macraid?’ olcach.
‘Finn’ ol siat.
Comad assin no lenad Finn é.
Tic-sium fecht ann tar Sliab Bladma amach, ocus in da banfendid immaille fris, co n-acar alma imdiscir d'agaib alltaib for ais in slebe.
‘Monuar tra!’ orin da sentuinn ‘ni tic dino astud neich dib sud accainn.’
‘Tic dim-sa,’ ocus rithaid forro ocus astaid da n-ag dibh ocus beirid leis dia fianboith.
Dogni-som sealg co gnatach doibh iar sin.
‘Erid uain festa, a gille,’ or na banfeneda fris ‘air atait mic Morna for aicill do marbta.’
Doluid-sium a aenar uadib co riacht Loch Leín os Luachair, cur athcuir a amsaine ac rig Benntraige and sin.
Ni ro sloind-sim isin innad sin he, acht cena ni bui isin re sin sealgaire a innsamla.
As amlaid isbert in ri fris:
‘Dia facbad Cumull mac’ ol se ‘andar limm ro bo tu-sa é.
Acht cena ní cualamar-ne mac d'facbail do acht Tulcha mac Cumaill, ocus atá sin ac rí Albun a n-amsaine.’
Celebraid-sim don ri iar sin ocus tet uaidib co Carbrige .i. Ciarraige indiu, ocus atnaig ic a rig sin a n-amsaine.
Tic in ri iarum ac fidcellacht i n-araile lo
Tecoisgid-sim lais ocus berid secht cluichi diaig aroile.
‘Cia tu-sa?’ olin ‘Mac aithig do Luaignib Temrach’ ol se.
‘Acc,’ ol in ri ‘acht is tú in mac ros fuc Muirne do Cumall, ocus na bi sunn ní is sia narut marbtar for m'enech-sa.’ as iar sin co Cuillínd Cuanach co teck Lochain flaithgobann.
Ingin rocaem laiside .i. Cruithne a hainm.
Adnaig side grád don gilla.
‘Dobér-sa m'ingin duit’ ol in goba ‘cin co fetar cia tu.’
Faidis in n-ingin leis in gilla iartain.
‘Dena slega dam’ ol in gilla risin n-gobann.
Dogni dino Lochan di sleig do.
Celeabraid dana do Lochan ocus luid reime.
‘A mic,’ ar Lochan ‘na heirg isin slige forsa m-bi an muc dianad ainm in Beo.’
Is si ro fassaid meodon Mumun.
Ocus is ed tra dorala don gilla dul forsin sligid for m-bi in mucc.
Adnaig in mucc cuice iar sin.
Foceird-sim dana urcur di sleigh fuirri co ra luid tríte corus farcaib cen anmain.
Beirid-som dana ceann na muicce leis don gohainn a coibche a ingine.
Is de sin ata Sliab Muice a Mumain.
Doluid in gilla rome iar sin i Conachtaibh d'iarraid Crimaill mac Trenmoir.
Amal ro bui for a sed co cualaid gui na henmna.
fai co n-acca in mnai ocus ba déra fola cech re fecht ocus ba sceith fola in feacht aile, co m-ba derg a bel. ‘Is at belderg, a ben’ ol sé.
‘Ata deithbir ocum’ ol sí ‘m'oenmac do marbad d'oenlaech forgranda mor dorala cucum.’
‘Cia ainm do mic?’ olse.
‘Glonda a ainm’ ol si.
Is de ata Ath n-Glona ocus Tochar n-Glonna for Maenmuig, ocus is on beldeirgIsin ata Ath m-BeldeirgIsin ille.
dino Find i n-degaid in laích ocus ferait comlonn ocus dofuit lais e. Is amlaid immorro ro bui-sim ocus corrbolg na sed aigi .i. seoid Cumuill.
Is de dino dorochair ann sin .i. Liath Luacra.
Is e cétguin Cumull i cath Cnucha.
Teid i Conachtaib iar sin ocus fageib Crimall i n-a senoir a n-dithreib caille and ocus drem don seinfeínn maille fris, ocus is iad sin dogni sealga do.
Tocbaid in corrbolg dino do ocus atfet a scela o tús co deíred amal ro marb fer na sed.
Ceilebraid Finn do Crimall ocus luid roime d'foglaim eicsi co Finneces ro boi for Boin.
Nir lam immorro beith a n-Erinn cena no conn-dechaid re filidecht ar eagla mic Uirgrinn ocus mac Morna.
Secht m-bliadna do Finnecis for Boin oc urnaige iach Linne Feic; air do bui a tairrngire do eo Feic do tomailt ocus cen ni 'n-a ainfis itir iarum.
Frith in mbradan ocus ro herbad do Demne immorro in bradán do fuine ocus asbert an file fris cen ní don bradan do tomailt.
Dobert in gilla do an bradan iar n-a fuine.
‘Inar tomlis ní don bradan, a gilla?’ olin file.
‘Ni to’ ol in gilla, ‘acht mo or du do loisces ocus doradus im beolu iartaín.’
‘Cia hainm fil ort-sa, a gilla?’ olse.
‘Demne’ ol in gilla.
‘Finn do ainm,’ ol se ‘a gilla, ocus is duit tucad in bradan dia tomailt, ocus is tu in Find co’ Toimlid in gilla in bradan iartain.
Is ed sin tra dorat in fis do Finn .i. an tan do bered a ordain i n-a beolu ocus nocha na tria teinm laega, ocus no faillsithea do iarum in ni no bid 'n-a aínfis.
Ro fogluim-sium in treide nemtigius filid .i. teínm laega ocus imus forosna ocus dicedul dicennaib.
Is ann sin doroíne Finn in laig si oc fromad a eícsi:
Cettemain cain ree rosair and cucht canait luin laid lain diambeith laigaig ann Gairid cai cruaid dean is focen samh sair suidig sine serbimme cerb caill craib Cearbaid sam suaill sruth saigid graig luath linn lethaid folt foda fraích forbrid canach fann finn Fuabair dsgell sceill shigine imrid reid riaenrith rena cuirither sal suan tuigither blath inbith Beraid beich beg anert bert bond bochta blaith berid buarslaib resliab feraid seng saidbir saith Sei crot caille ceól congrenn seolsid slán siadair dea dacach di dé do lochlínn lain Labr tragna trén bard canaid eas nard nua failti dolinnte tanic luachra luad Lingid fainnle fannafuas imasoich cruas ciuil croich foirbrid mes maethmed innisid loth loíth Leig lath fathfeig fertar cam cai chruaid cuirither iasg mbrecc mbedg is balc gedg laith luaith Losaid fer foirbrig ogh inabuaid mbreg mbras caín cach caille oinn cle clar cáin cach mag mármas Melldag ree ruan gaith garb gam gel cach ros toirtech sidh subach samh Suidither ialen amilean buirither gort glas ambi bras glasgeal Greid merort imrimeach imsenrar sreth sluaig rosaerad crand geal istir conid ór eilestar uad Egal ferfann fedil focaín aird ucht uisi us menn imacoin cetteman caín ciuin cucht Luid Fínn dino co Cethern mac Fíntain do fogluim eicsi beos aige.
Bui ingin rocaem dino a m-Brig Ele an n-inbuid sín .i. a sidh Brig Ele .i. Ele ainm na hingine sin.
Batar imresnaid feir Erenn imon ingin.
No teged cach fer for uair dia tochmarc.
Dia samna cacha bliadna dogníthea in tocmarc; ar badair oslaicte sidha Erenn im samain dogres, air ni feta diamair dia samna dogres for sidaib.
Cech fer teged dia tochmarc, is ed dognítea fris: ro gonta fer dia muintir.
Do dearbad in fechtais dognítea sin ocus ni finnta cia dogní beos.
Doluid Cethern in file dia tochmarc na hingine a cuma caich.
Ba holc dino la Finn a toidecht Cethern frisin toisc sin.
Ocus ba Finnecis dino a ainm micc Cumuill in tan sin.
Doronsat tri lurgu dib oc toidecht don tochmarc.
Nonbur cech luirg dib.
In trath dolotar dochum int sida gaeta fer dia muintir etarra ocus ni fes cia not geogna.
Oircbel Eces ainm in fir gaeta ann.
Is de Fert Oircbeil i Cluain Fota.
Scarsat iar sin ocus luid Finn uaidib ocus ni thaire.
Ba saeth dino la Finn annIsin ocus ba mela mor lais.
Luid-sim co ranicc do tig an feineda .i. Fiaclach mic Conchinn oc Sleib Marga; is ann bui a aitreib sin in tan sin.
Accainis Finn dino a imned fris ocus ro indis do amal ro bith ín fer occa isin sidh.
Atbert Fiaclach fris ar techt co n-deisid oc dib cichib Anann iar Luachair.
dino co n-deísid itir in da dun filet itir da cich Anand. A m-bai n-and iarum intí Finn eaturra aidchi samna co n-accai in da sid osluicti ime .i. in da danad iar scithlim a fe fiadibh.
Co n-accai teíne mor cechtar in da dunad .i. co cualaid in guth di araile cond-ebert:
‘In maith bar suabais-si?’
‘Maith em’ ol in guth issin sidh araile.
Ceisd:
‘In ni bertar ni uaine duib-si?
Dia tardtar dino duin-ne sin, berthar ni daib-si tar a eisi.’
A m-bui Find and co n-accai fer assin sidh.
Losat i n-a laim co muic slainsi fuirri ocus laeg fuinti ocus dlocht crema ann dia samna sin.
Doluid in fer sech Find do ascnam int sidha eli.
Foceird Finn urchur do sleig Fiadaid mic Conchinn.
Bertais uaid anes do Sleib Mairge.
Asbert Find and sin:
‘Ma dia roised int sleg nech uainn, diamad beo de.
Doig lium ha si digail mo cele.’
Teichid sin co cualaid fochetoir in mairgnigh ocus inna caine mor cond-ebert:
‘Do gai Birga for Berba dorochair Aed mac Fidga.
Do sleigh Fiaclaig mic Codna ro geoguin Finn iar n-imdai.’
Tainic dino Fiacail iar sin co Finn co m-bi oc dib cichib Anann.
Ro fiarfaig Fiacail di cia rotnoirg.
‘Ni fedar’ ol Finn.
‘Cid ni fil ba ar sodain don urcur ro laais, doig em’ ol Fiacail ‘condrigeisi nech do guin.
Is doig lium,’ ol Fiacail ‘mina derna anocht, ni digne co cend m-bliadna doridisi.’
Asbert dino Finn doteilgestar urcur ocus ba dochu lais ro soich nech ocus docualaid in cainead mor isin sidh conad asbert:
Voice from fairy-knoll Neim in gai seo Is neím in cách isa gai Ocus neim in caich ro lá Neím in caich no ailcedai.
Ro gab Finn mnai fri sid Cruachain Brig Elle amuig a n-gell rena gai.
Ro geall in ben an gai amach tar a cenn.
Leicid Finn in mnai uadha isin sidh.
Is and isbert in ben iar tiachtain isin sidh: woman Neim in gai Is neim in lám ro lai de.
Mina curthir assin sidh, Gebaid conach in tir de.
Atnagar an gai imach iar sin ocus berid Finn lais é co hairm i m-boi Fia-cail.
‘Maith’ ol Fiacail ‘bith agud in gai dia n-dernais in gnim n-amra.’
Asbert Fiacail ann sin ba segda in fectus diar gonad in fer ro geoguin a cele-sim Fínn.
‘In fer rod goin ann so’ ol se ‘is eside ro geodnad cech fer teged do tochmarc na hingine, fodaig is eside ro carastar an ingin.’
Lodar reompu iar sin Find ocus Fiacail.
Bui dino dail Fiacla frisin feínd a n-Inber Colptha.
Asbert dino fri Fínn air co tiasat gid daimh dia tig ro gle a toisc.
Asbert Fínn:
‘Nom leic-si let’ ol se.
‘Ni hail dam do tiachtain lim,’ ol Fiacail ‘ar teith urcra lathair fort.’
‘Forfinnfat’ ol Finn.
Lotar ass iarum.
Da meall dec do luaige fo bragait in Fiacla do toirmesc a laith ar a luas.
No leicedh cech mell ar uair dibh uada ocus dobert Finn leis iat ocus nir luaitlie dorith Fiacla beos ina dorith Finn.
Ro soichit Inber Colptha.
Dobert Find air sin a mill luaide do .i. II.
ocus ba maith leis.
Faidetar ann iaram in aidchi sin.
Doberaid iarum for Finn foraire do denum an oidche sin, ocus isbert fris ar conduisced in feinnig dia cloised a n-ecín.
A m-bui Find and iaram trath do aidchi co cualaid an egem atuaid ocus ni ro duisid in feinid a aenur fon eigem co Sleib Slangha.
A m-boi Finn ann iarum trath nona do aidchi la Ulltu co farníc tri mna and ar a cinn ac duma glas co conngnaib bansidha.
A m-batar oc caine ar in duma sin doberdis a lama uile forsin duma beos.
Teichit iaram na mna isin sidh re Finn.
Tarraid Finn oenmnai dib oc techt a sidh Slang.
Gadas Finn a heo as a brut.
Doluid in ben a n-a degaid ocus guidis Finn fa eo a bruitt do tobuirt di ocus isbert nar bo du dí teacht co n-ainim isin sidh ocus targaig logh 