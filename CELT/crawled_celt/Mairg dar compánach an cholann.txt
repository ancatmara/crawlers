Mairg dar compánach an cholann cumann fallsa ní fuath lé; guais thall a cionta fam chomhair tiocfa am bhus omhain é
Fuath m'anma is annsacht mo cholla connradh meallta mairg do-ní; mé dá toil congbhaidh an cholann foghlaidh mar soin oram Gach grádh riamh dá radas di-se níor dhíol uirre ar fhuath na bpian; do fhill mo ghrádh 'n-a fhuath oram lán dom fhuath an cholann chriadh
Ní díol ceana an cholann mheabhlach gidh mór an toil thugas dí; minic nach buan críoch a cumainn ní fríoth achd fuar umainn Lór dom theagasg gé táim aimhghlic i n-am an bháis—is beart chruaidh—
na huilc i dteine ga dtéaghadh na cuirp eile d'fhéaghadh uaim
Re hucht an bháis—is breath cantar—
an claochlódh truagh thig don ghné; an corp ar chalbha na huaighe olc an damhna uaille é
Do-chím an béal dearg ar ndubhadh 's an déad chailce 'n-a cnáimh ghorm mo thoil ní fhuigheam ón uabhar ní chuireann soin uamhan orm
Na súile i n-aimsir an éaga adhbhar biodhgtha mar bhías siad —gá beag dúnn ón rígh mar rabhadh—
do-chím cúl ar aghadh iad
A ghrádh féin is aimhleas mh'anma ós éigean dúinn dul ós aird fuair an cholann cuid na deise; romhall do thuig mei-se a mhairg
Mairg 