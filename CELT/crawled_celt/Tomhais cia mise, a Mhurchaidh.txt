Tomhais cia mise a Mhurchaidh; maith do dhúthchas deaghurchair; do chinn t'athair ar aithne ar na cathaibh córaighthe
Cá healadha fhoghnas damh?
tomhais mása thú Murchadh; eirg is iarfaigh d'Ú Dhálaigh a dheirg lianchair leannánaigh
Tomhais damh cá baile i mbím a fhir nach uis re hairdrígh; tomhais a dtúirim i dtigh a sholais chúilfhinn chneisghil
Tomhais cá hainm fhuil ormsa a chuilén saor súlghormsa; a ghille mhín sholais sheing tomhais cá tír as dtigim
Tigim a fholt fleasgach fiar tar Muir dtaobhsholas d Toirrian; atú ag tiomcholl an domhain a chnú d'fhionncholl fhoghamhair
Muireadhach Albanach mh'ainm a ghille náraigh neamhghairbh; gairid Clann Bhloid inn ré n-ais dar linn gidh goid do-ghénmais
Falmaire agus fear dána labhras réd ghnúis ghealmhálla; tabhair ní dhamhsa ar mo dhuain is almsa í i n-énuair
Donnchadh Cairbreach is Clann Táil do-ní ar dtarmann 's ar dtógbháil; tusa mac athar is fhearr a shlat d'achadh na hÉireann
Ní fhaca riamh a rosg corr níor cheanglamar ar gcomann: a Mhurchaidh a mhinn na súl budh cumthaigh inn ag iompúdh
Suidhfe i Mumhain a Mhurchaidh sgothaigh fhéraigh fhionntulchaigh; suidhfe a Mhurchaidh sa Mumhain ar a tulchaibh tiobradhaigh
Urthain t'einigh nochan fhuil ar maigh Mhumhan a Mhurchaidh; ní shaoilim t'urthain d'eachaibh a Mhurchaidh ag Muimhneachaibh
Do-bhér anmanna oile ortsa a í Bhriain Bhóroimhe; dot ainm baiste atáim re treall a ghaiste áigh na hÉireann
A Chú Chulainn ar chleasaibh a Osgair ar imreasain a í Dhuibhne an táidhe theinn ar áille ar shuirghe ar shoicheill
A Chearmaid ar chaoine nglóir a mheirge dhualach dhonnshróill a Ábhartaigh a shaoir sheing a chaoimh ábhachtaigh fhoirteill
A Bhuidhbh Dheirg ar dheirge ngruadh a Mhanannáin ar mharcshluagh a chiabh fholláin ar fhighe a Mhongáin ar mhaisighe
A Mhidhir mheic an Daghdha ar ábhacht ar urlabhra; id chéibh fhighigh nochan uil acht réim Mhidhir a Mhurchaidh
A Mhurchaidh a mhala dhonn do-bhér do chédainm chugam; cóir fuilleadh mór dod mholadh ní bruinneadh d'ór aonghoradh
Gorm do shúil bán do bhráighe a rí Sionna sreabháille geal do ghlac tana do throigh ragha na mac 'gud mháthair
Gile do thaobh ioná an tonn buidhe th'urla ioná an t-ubhall caise t'urla ioná an snas slán blas an chumhra ar do chomhrádh
Fraoch an earraigh ar th'armaibh ar h'innsgne 's ar h'urlabhraibh; fraoch gríbhe id cholainn i gcath míne cholaim red chumthach
Beirse leat uaim it ainm féin a Mhurchaidh mheic Bhriain bhuinnréidh beir go daith athdroing oile maith an acmhaing fhalmaire
Do-bhér do dhearbh a dhéd glan aor agus í 'na moladh a shlat chuanna na gciabh dtrom nocha gcuala riamh romham
Oineach Ghuaire a ghnúis leabhar rét éigsibh rét fhileadhaibh; time Chonaill chaoimh Chearnaigh id cholainn shaoir shoidhealbhaigh
Mineas Chonchubhair na gcath is Con Raoi na rosg mongach is Con Culainn na gceardadh nár fhulaing a imdheargadh
Ainm iarmhaoi Almhaine ort míndealbh Oisín dá adhart is anáir an fhir Osgair a bhranáin ghil ghormrosgaigh
Mineas Meic Lughach na lann a rí Cliach ar do chumann is meic Lir do luaidh greagha mo chin fhuair na haisgeadha
Béra aisgeadha áille nós is cruth is comhláine; mac brughadh nocha bhí it toigh acht rí Mumhan a Mhurchaidh
A Mhurchaidh mheic Bhriain í Bhriain a chrann fíneamhna a finn Chliaigh a gcuire d'armaibh tar ais duine ar talmhain ní thomhais
Ceadaigh dhamhsa dul dom thír a Dhonnchaidh Chairbrigh chneismhín i n-Albain bhfeadhaigh bhféraigh bhfleadhaigh n-ardaigh n-oilénaigh mo ruaig i n-Éirinn tar mh'ais ní huaid téighim is tomhais
Tomhais 