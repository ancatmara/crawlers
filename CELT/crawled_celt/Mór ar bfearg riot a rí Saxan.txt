Mór ar bfearg riot a rí Saxan:
Gofraidh Fionn Ó Dálaigh Gofraidh Fionn Ó Dálaigh Mór ar bfearg riot a rí Saxan a sé a dhamhna do-raduis gér mhór a meanma brón for Bhanbha
Ma a leannán d'fosdadh na hégmuis d'uaim lé mór-rath inis Éirionn an gheal ghríanach as bean bhrónach Fúar iompa inntinn mo chridhe crúaidh an cosnamh gén gur b'eagail do shearg Shaxan mh'fearg is mh'osnadh
Tré chúairt Mhuiris mhic an íarla a n-égmais Bhanbha ní théid a bhrón dí ná a dhiomdha mac Ór dí a dhamhna
Brón ar éicsibh innsi Fódla 's ar a bfionnmhnáibh ó do fáguibh dún geal Gabhráin fear úr Iomdháin
Ón ló do ghlúais mac mic Thomáis an táoibh leabhair gan féchain síar acht súil soirin dhúinn 'na dheaghaidh
Nó go bfaiciom seól Sior Muiris do mhuin chnairre mé ag féchain ar lucht gach luingi d'ucht gach aille
Iongnadh dhúinn reacht ré rígh Saxan na slógh meanmnach tré bheith aigi go mear muirnioch don gheal ghreadhnach
Dalta rígh Saxan Sior Muiris maith a chaomhna trén ina mhúr mac an íarla slat úr aobhdha
Ní hiongnadh d'feabhas a mhúinte maith dá ndingne ní hiongnadh le méd a mhuirni éd rí a inmhe
Aóibhnios Saxan sáorchúairt Éirionn 'gá fhult níamhda fear fá mbía deinmni gach díorma eigre an iarla
Lé a oide lé hairdrígh Saxan siobhal díoghainn téid isan b Fraingc n-ealaigh n-áloinn bfleadhaigh bfíonduinn
Sgéla na Fraingce fios Saxan suairc an comhrádh do-gébhthor 'gan ghasda ghealmhór bhlasda bonnbhán
Buidhioch inn dá oide múinte múnadh thaisgios 'sas diomdhach mé dá fod fosdus an bog baisdeas
Fúair búaidh gcéille is gcrotha is gconáigh ceann an fionnshlóigh gá ttám acht do-fuair gach iolbhúaidh go mbúaidh mbionnghlóir Nocho ttabhar a gheall gaisgidh ná a gheall gáoisi ná geall a dheilbhe ná dhúaisi d'eighre a áoisi
Treisi fá rath rath go gconách croidhe adhnáir cíall dá choimhéd ciabh na bfoighég arna bfaghbháil
A aimhlios an uair do-níthear do-ní a dhearbhadh an fód tegaimh fá a bhonn bairrgheal don donn dhealbhghlan
Na hairdrionnaigh agá faisnéis dá fult ngéigfíar d'fior a anbhraith cion ar an ardflaith as égciall
Lugh Lámhfada leithéid Muiris mhóras dámha comhmór bfeasa an conchlann cródha comhthrom gcána
A n-áois Muiris mic an íarla do fóir Banbha dá ttug leagadh d'fine Fomhra bile Bladhma
Tadhbhas do Lugh leannán Teamhra thoir a n-Eamhain dá ránaig sé ar súr gach domhain múr Té Teamhair
Dúnta an chathair ar cionn Logha láoch ro thoghsom téid gusan múr sleamhain slioschorr beanaidh baschrann aran doirseóir ris an deaghlaoch fá doirbh rúaigfearg cáit as a ttig an fear áith ógard bláith geal grúaiddearg
Ris an doirseóir adubhairt Lugh nár loc iomghuin file meisi a hEamhain abhlaigh ealaigh iobhraigh
Nocha dhlighi ar doirseóir Teamhra tocht díar ndaighthigh atá fear réd cheird san chathraigh a dheirg dhaithghil
Teach Miodhchúarta ag macuibh Eithlionn um an am-soin tréidhe an tighe feactha fhinn-sin teactha tharrsaibh
Do thréidhibh Thighe Miodhchúarta as mín críochbhuird nach leigthior dís inn re háoincheird a finn fíochbhuirb
D'iomat ceard ag Túaith Dé Danann dháilios bruta ceird ar nach bfuil aithne aca caithfe chuca
As dum cheardaibh ná ceil is tigh a ttá an bhuidhion léim ar bhailg is gan a bloghadh tairg dá thuireamh
Snámh ós éttreóir iomchor dabcha ar drumuibh uillionn atá dhá cheird ar mo chumhang eirg dá fuighioll
Fíafraigh an bfuil fear a ndénmha don druing neamhlaig ríagh éineich san bfaithchi bfionnbhuig graifne gheallmaid
Atá sonn d'iomurcaidh orra an uiriod tuirbim 's ní fuil ina gceird mo choimhghrinn ní d'feirg fuighlim argcluinsi ar chan an macáomh mór a thairmséin d'agallaimh Thúath Dé don doirseóir lúath é ainnséin
Fear san doras ar an doirseóir rén doirbh coimeas atá an uile cheard ar a chommus an dearg doinndeas
Damadh é Lugh leannán Fódla na bfonn sriobhfann do bheith ann ar Túath Dé Danann dob é a ionam
Geall n-égaisg ón fior san doras damhna leisgi nocha ndearnadh d'úir ná d'uisgi dúil dán dleisdi
A tháobh a aghaidh a earla eochair thogha tríar ar snúadh áoil agus umha agus fola
Binni a theanga iná téda meannchrot agá míndeilbh ón sádhail súan a lámhaibh suadh agá sírsheinm
Asé sin ar slúagh na cathrach ar gceann báidhe aonmhac Eithni saorshlat ar nach beirthi báire
Brosdaighthear ar Túath Dé Danann doirseóir Teamhra d'ionnsoighi na cráoibhe cubhra aoídhe Eamhna
Mása thú an t-Ioldánach oirrdearc an airm ghlaisgéir as mo chean duid ar an doirseóir a bhuig bhaisréidh
Tair san dúnadh ol an doirseóir Día do bheatha
Ac ná hosluig ar an tslat lér cosnaid creacha
Teamhair Airt go héirghi gréini geis don dúnadh oslugadh an dúin do dhénamh arná dhúnadh
Nír mhill geasa ghríanáin Teamhra an teaghlaigh airmdheirg tug céim ar gcúl rug léim isan mhúr don mhaighleirg
Ní bhrisfeadh ar bhailg ós abhainn d'aighthibh ógbhonn léim áith éttrom a dhá ghégbhonn réidh mbláith mbrógdhonn
Mar sin táinic go Teagh Miodhchuart na múr ngreadhnach dár fhóir a fholt gleannach gabhlach teallach Teamhrach
Aithghin Logha nó Lugh a-rís go ráith Luimnigh a thréidhi acht gan teacht go Teamhraigh ceart ro chuimhnigh
Cosmhail cúairt Logha ó lios Eamhna d'foghluim ghairggníomh as cúairt Muiris go lios Lonndún d'fios an airdríogh
Comhachta mheic Lir is Logha ag leannán Manann cían úatha é 'sa dhíall ré Túatha Dé Danann
Mac Eibilín airgnioch Gaoidhiol gearr go ttora dár gcabhair tar mearthuinn mhara leathchuing Logha
Ag deaghoil Éirionn re hurchra da folt cloidhfionn ar Lugh 's ar Thúath Dé Danann é 's a foirionn
Do líonadh a los a athar as úr méine an dá oilén arda úaine Alba is Éire
Cuimhnigheadh céimionna a athar as úr deighsén as amhlaidh as cóir gach coilén mar a cheinél
Tiomna do fáguibh a athair ga folt cráobhnocht a rath 'sa ainm is a íarlacht is a áobhdhacht
Bíaidh madh aithreamhail a aigneadh dá fíos téidsi tuilleadh buidhe an íarla óigsi ris an éigsi
Ná grádoigheadh mac meic Gearailt na nglac saoírdheas go ttuga ucht na slógh síairdheas ól ná áoibhneas
Fuilngeadh ag fóirithin Banbha da bharr taistiogh siobhal mara aidhbhle as uisgeadh ainmni is aisdear
Mumha í Luighdioch ná léigeadh gomadh leis féine an fonn úr úaine Gúaire súl gcorr ara chéili
Íarla óg Deasmhumhan dlighidh díon na ttrumshlógh tugsat do ghéig Ruidhe roghrádh uile d'urmhór 