Immram curaig Mail Dúin inso.
tri bliadna & mis iss ed boí for merogod issind ócian.
B AÍ fer amra di Eoganacht Ninussa id_est Eóganacht na n-Árand id_est Ailill Ochair Ága a ainm.
Trénmílid side & láechthigerna a thúathi & a ceneóil féin.
Maccaillech banairchinnech cilli caillech ro chomraicseom friía.
Baí mac sainemail etorro díb línaib.
Mael Duin mac Ailella esside.
Iss e cruth iarsa luid a chompertsom & a gein Maili Dúin.
fechtas dolluid rí Eóganachta for tiri hi crích & hi cendathaig n-aile & Ailill Ochair Agai ina chóemtecht.
scorsit & gabsit dúnad hi sleib and.
Boí cell chaillech hi comfocus don tsleib sin.
Medón aidchi iarom o ro an cách do imtecht is dúnud luid Ailill don chill.
Is é tráth són dodeochaid in chaillech do béim chluic do íarmérgi.
Gabais Ailill a láim & dostascar & dogéni a coblige.
Asbert in banscál fris ní segda ar cor ol si amser chomperta damsa inso ol si.
Can do chenel & cia th'ainm ol si.
Asbert in láech Ailill Ochir Ága mo ainmse ol se di Eóganacht Ninussa.
id_est a Túathmumain Luid iarom in rí día chrích iar n-inriud & giallai dó.
Ailill dano lais.
Gair íar ríchtain do Ailill día thúaith na n-ortatár dibercaig lóingse.
Loscit Dubclúain fair.
Tofuisim a mbanscál mac cind mís & dobert ainm fair Máel Dúin eside.
Bretha in mac iar sin fó chlith cúa bancharait id_est co rígain ind ríg.
altsom la sudi & asbert bá sí a máthair.
Rod n-alt iarom óenmumme éseom & tri meic ind ríg i n-óenchliab & for áenchích & for áenchúd.
Alaind didiu a delbsom & is infechtain má ro boí hi colaind nech bed chomalaind dó.
Asais iarom combu óclách combu thúalaing airbirt gascid.
Bá mór dano a áine & a uallchas & a chluichechaire.
Bá forggaine for cách a cluiche eter imarchor liathraite & rith & leim & cur liac & imrim ech.
Bá leis trá búaid cech cluchi díb sin.
Laa n-óen and ro formdigestár alaile ócláech amsach friss co n-epert la recht & feirg.
Tussu ol se nád fess can cland ná cenel duit & nicon fes mátair ná hathair do giallud forni in cech óenchluchi cid for tír cid for usci cid for fidchill cotrísam fris.
Sochtais Máel Dúin iarom ar doruménair co sin combá mac dond ríg hé.
don rígáin dia mumme.
Asbert iarom fria mummi ní praindigiubsa & ní ib ní co n-erbara frim ol se mo máthair & m'athair.
Inge ol si cid no taí do íarmóracht indí sin.
ná tabair dot menmain bríathra na n-óclách ndiumsach.
Messe do máthair ol si.
Ni fulliu serc a mmac la doíne in tíre andas do sercso limsa.
Doecmaic aní sin.
arai fessa dam mo thustidi féin.
Dolluid a mummi leis iarom conda tarat i llaim a máthar co téigtís íar funiud gréne issin n-insi.
No lomraitis íarom na hubla & nos ithitís.
Tíagam ar Máel Dúin isin n-insi ní hansu dún oldás dona hénaib.
fer díb do déicsin na hinsi & dogair sidé a chéli chucai i tir. Te in talam fúa cossaibsom fó bíth bátir tentidi ind anmannai & no theigtís in tálmain úasaib.
Tobertatár bec dini hublaib leó a cétlá nos ithitís inna curuch.
In tan bá solus in matan dollotár ind eóin ónd insi for snám isa mmuir.
La sodain tócaibtís ind anmannai thentidi a cenna asa fochluib & no ittís na hubla co funed ngréne.
In tan adcuirtís inna fochloí no théigtís ind eóin dara n-essi do ithi na n-ubull.
Dolluid dano Máel Dúin cona muintir & tecmallsat anba dina hublaib in n-aidchi sin.
Cumma aranggairtís gortai & íttaid díb na hubla.
Iss ed aní línsait a curach dina hublaib amal bá mellach leó.
lotair for muir afridisi.
In tan iarom arrochiúirtár na ubla hísin & bá mór a ngorta & a n-ítu.
in tan bátir lána a mbeóil & a sróna di bréntaid in mara.
Atchiat insi nárbu mór & dún indi & múr gel ard im sodain amal bad du áel chombruithiu dognethe.
lamal bed óenchloch calca uile.
Már a dícsa ón muir acht nád roched néolu.
Óebéla ro boí in dún.
Tige snechtaidi márgela immá mmúr.
A llotár is tech bá moam díb nicon facatár nech and acht catt bec boí forsind lár oc cluchiu forsna cetheóraib úaitnib lecdaib bátar and.
No linged di cech úaitniu for araili.
Dofécai biucán na firu & nín tairmesc día chluchiu.
Co n-accatár iar sin teóra sretha isind raigid in taige immá cuaird ónd ursaind díarali.
sreth and chetumus di bretnasaib óir & argit & a cosa isind fraigid.
sreth di muntorcaib óir & argit mar chirclu dabcha cech ae.
in tres sreth di claidbib móraib co n-imdornaib óir & airgit.
Lána inna himda di cholcthib gelaib & di tlachtaib etrochtaib.
Dam bruthe dano & tinne forsind lár & lestra mára co ndeglind inmesca.
In dúnni forrácbad so ol Máel Duin frisin cat.
Dosnécacha talmaidiu & gabais cluche arísi.
Atgeóin iarom Máel Dúin ba doib forruised in praind.
Prainsit iarom & ibsit & contoilset.
Dobertatár díurad ind lenna isna paitti.
docosechtatár diúrad in biid.
In tan asbertsat iarom imthecht asbert a thris comalta Maíli Dúin in bérsa lemm múince dinaib muincib se.
Nithó ol Máel Dúin ni cen chomet atá a tech.
Dobert cammai co rrici lár ind lis.
Dolluid in cat ina ndíaid & lebling trít amal saigit tentidi & loiscthi combu lúathred.
arísi co rrabi fora úaitni. Ro áilgenaig iarom Máel Duin cona bríathraib in cat.
sudigestár in muince ina inad & glanais a luathred di lár ind lis & fochairt i n-alt in maro.
Lotár iarom inna curach a mmoltais & a nn-adamraigtis in Comdid.
Matan moch tres laí iar sin atchíat insi n-aili & sonnach umaide tara medón ros rand in n-insi i ndé.
atchíat tréta móra di chairib inti id_est trét dub fri sonnach adíu.
tret gel fri sonnach denall.
co n-accatár fer máoc etergle na cáerech.
An focherded caírig find tar sonnach de síu cosna duba bá dub fó chetóir.
A ndocured dano cairig nduib tarsin sonnach ille bá find fó chétóir.
Bátir immecalsom oc aicsin indní sin.
Is ed as maith ol Máel Dúin cuirem dá bunsaig isin n-insi.
día cóemchlót dath conclóechbabamni día tiasam indi.
Fochartatár íarom bunsaig co rrúsc dub isa leth i mbátár na finna & finnais fó chétóir.
Fochartatár dano bunsaig snaisi gil issa leth i mbátár na duba & bá dub fó chetóir.
Ní sechbaid ol Máel Dúin ná dechammár isin n-insi.
bes níbád ferr ol ndathni oldáti na bunsacha.
Tollotár for cúlu ónd insi la himeclai.
Tres lou iar sin dano rathaigsit araili insi máir lethain & trét mucc n-álaind indi.
gegnaitsom banb bec díb asrous iarom a brith día doud co tuidchetar uli imbi.
Fannoíset & na mbertatár inna curach Atchiat uadib iar sin slíab már isind insi & imráidset techt día déicsin na hindse ass.
A llotár iarom Diúrán Leccerd & Germán do ascnam in tslébi arrecat abaind letain nádbo domain ara cind.
Tummis Germán irlund a gai issin n-abaind & immándíbdai dó fó chétóir amal bid tene nod loscad & ní lotár ní bad sire.
Co n-accatar and dano frisin n-abaind anall daumu móra máela ina ligu & fer mór inna sudiu occaib.
Bí Germán iar sudiu crand fría scíath do bupthad na ndam.
día mbúpthai na báethlaegu ol in t-áegaire már hísin. Cairm hi tat a mmaithre na lloeg sa ol Germáne.
Atát frisa sliab ucut ol se anall.
Tollotár afrísi coa céli & adfíadar scéla doib.
Dollotár ass iarom.
Fúaratár insi nirbu chían iar sin & mulend már grainne indi.
mulleóir már brúichnech grainne and.
immafoacht dó cía mulend so.
ní có ám ol se ní nách eolach íarmifóich ní nách aithgenaidsi ol se.
nátho ol seatsom.
Leth n-etha for tíre ám ol se is sunda melair.
nách ní beres cesacht de isin muilind sa conmelar.
La sodain atchíat na heriu tromma diármidi for echaib & doínib don mulind.
úad dano afrisi.
acht aní doberthe úad is síar no berthe.
Imchomarctár atheruch cía ainm in mulind se mulend Inbir tre Cenand ar mulleoir.
Noda sénsat iar sin ó airdiu croiche Crist íarsinní o'tchúalatár & ó'tchoncatár na huli sea.
Lotár for intech inna curach.
A llotár dano ond insIsin in mulind fúaratár insi máir & sochaide mór di daínib indi. hit é duba eter churpu & étach.
Cennaithi imma cenna & ní chumsantaís di chui.
Dofuit di crandchor dondala comaltai Maíli Duin dul isin n-insi.
A lluidside cusna doíni ro bátár oc coí.
Bá cumthach fríu fó chétóir & gabais coí leó.
Foíte días día thabairt ass & ní n-athgénatár eter a célib fecsit cadesne for coí.
ba hand asbert Mael Duin tét cethrar úaib ol se co n-armaib & tucaid na firu ar écin & ná décid in talmain nach in n-aér & tabrid for n-étaige immó bar sróna & immó bar mbeolu & ná súgid aér in tire & gataid for sella do for feraib fodeisne.
Dogníth samlaid aní sin.
in cethrar & dobertatár leó in díís n-aili ar écin. A n-immácomraicthe ced atchoncatár isin tír.
asbertís nicon fetammár ám ol seatsom.
acht a n-atchondcamár dorigénsam.
Táncatár iarom co hellam iar sin ond insi.
Recait iar sin insi n-aird n-aili imbá rabatár cethri sonnaig.
nod randsat hi cethair.
sonnach di ór chetumus.
alale di argut.
in tress sonnach di humu & in cethrammad di glain.
Ríg isin chethrammad rind.
rígna i n-alaili.
óclácha i n-alaili.
ingena isind aili.
Tolluid ingen ara cend & dosnderaid hi tír & dobert bíad dóib.
fri cáise ro samlaisetarsom & secip blas bá mellach la nech fogebed fair.
dális dóib a cilurn bic co comtalsatar mesci tri laa & teóra aidchi.
ro mboí ind ingen oca timthirecht in tucht sa.
A ndofochtraiset isin tres bá inna curuch for muir bátár.
Nicon facatar nách dú a n-insi nách a n-ingin.
ráisit ass iarom.
Fogaibset insi n-aili iar sin nárbu mór & dún indi.
Dorus umaide fair & ágai umaidi and.
Drochet glainidi arin dorus.
Amal no théigtís súas forin drochet dofuittitís sís for cúlu.
La sodain atchiat banscáil asin dún & cilornd inna láim.
Tócbaid clár nglainidi a híchtur in drochit.
línais cilornd asin tiprait boí fón drochat.
afrísi isa ndún. Táet ferthigis fri Máel Dúin ol Germáne.
Máel Dúin ón ém ol sisi la dúnad in dorais tara héissi.
Bertais íar sudiu inna hágu umaidi & a llín n-umaide ro boí foraib.
in fogur íarom dorigénsat bá ceól meldach n-áilgen són.
La sodain fochairt inna cotlud co matain ara bárach.
A ndofóchtraiset co n-accatar in mbanscáil cetna asin dún & a cilornd inna láim & línaid fón clár chétna.
lnge táet ferthaigis fri Máel Dúin ol German.
Amra bríge ol si Mae la dúnad ind lis tara hessi.
Fosnálaigsom a cétna co ara bárach.
Tri láa & téora aidchi dóib fond rían sain.
Isin chetrammad lou iarom dolluid in banscál a ndochum.
alain brat gel impe & buinne óir immá moing.
mong orda dá máelán argit imma cossa gelchorcrai.
bretnas argit co mbrephnib óir inna brut & léne srebnaide síta fria gelchnes.
mo chen duit a Mael Duin ol si & ainmnigestár cach fer fó leith cona anmaim diles fein.
Is cían o tá hi fis & hi forus for tíchtain sund ol si.
Dobeir lei iarom hi tech mór boí hi comfocus don muir.
tocaib a curach hi tír co n-accatar iarom ara cind isin tig dérgud do Máel Duin a óenur & dérgud cach triir dia muintir.
dobert biad doib i n-óenchiss id_est i n-oenlesturcosmail do chássi nó tháth.
ataig cuit cach trir.
cach blas adcobrad cách iss ed fogébed fair.
no thimthirted dano do Mael Duin for leth.
Línais dano cilarnd fón clár chetna & dális doib sel cach thrir lee.
atgeoin dano in tan ba leór leo.
anais do dail dóib.
Ben chomadas do Máel Duin in ben so forcách dia muintir.
Luidsi iarom cona henchiss & cona cilurnd.
asbertatar a muinter fri Mael Dúin in n-eberam fria dús in fáefed lat.
gatas uaib ol seseom ci atberaid fria. Ticsi ara barach.
asbertatar fria in dingnesiu caratrad frí Máel Duin & in fáefe lais & cid na hanai hi fos innocht.
Asbertsi na hathgeóin & na fitir cá rét peccad.
iarom úadib día tig & tic ara barach in tráth cetna cona thimthirecht dóib. o roptar mescai & roptar sáthig rádit na briatha cetna friasi.
mbarach thra ol si dobérthar athesc dúib dindí sin. iarom dia tig & contuletsom fora ndergodaib. amal ro dúscsetsom bá ina curach bátar for carraic & ní accatár in n-inis lin dún lin ben lin magen i mbátar riam.
Amal dolotar ón magin sin co cualatar anairtúaid gáir móir & lex amal bid oc cetol salm no bethe and. Ind adaig sin & a llá ara barach co nónai dóib oc imram co festais cia gáir no cia lex rochúalatar achiat insi n-áird slíabdai lán d'énaib dubaib & odraib & alathaib oc núall & oc labra mór.Imraiset biucán ond insIsin co fuaratar insi n-aile narbu mór.
Craind imdai inti & eóin imdai foraib & co n-actar iar sin fer isind indsi & a folt ba hetach dó íarfaigset dó iarom cúich he & can a cenel.
Do raib Herend damsa ol se.
dodeochad im ailithri uruch biuc & dlugis mo churach fóm amal dechad biucan ó thír.
doludsa do thír arise e & dobiur fót dom thír fom chossaib & frissocbus for muir.
Ro fothaigestar in Comdiu damsa isin ma gin se in fot sain ol se & dobeir Dia traig cacha bliadna fora lethet.
o sin co se & crand cacha bliadna dó ás and.
Ind eóin atchithisi dano isna crannaib ol se anmand mo clainnesea & mo chenióil eter mna & firu at é sút oc ernaide lai brátha Lethbairgen & ordu eisc & lind in topair dorat Dia dam.
domfic sin cach dia ol se tria thimthirecht aingel.
trath nona dano dosnicseom uile lethbairgen & ordo eisc cech oenfir dib sút & cach óenmná.
lind in topair amal as lór la cach o roptar lána a teora aidchi oígidechta celebraiset & asbertsom friu rosesaidsi uli ol se do for tír acht óenfer.
Fogabat isin tres lo iar sin insi n-aili & múr orda impe & lár gel amal chluim.
atchiat dano fer inti & iss ed ba hetach do findfad a chuirp fodessin.
imchomaircsetar dó iarom cía sasad o mbered bith atá ém ol se sund topor isind insi se.
n-aine & hi cetain megd usce doberar ass. ndomnachaib im & hi felib mártir degass id_est loim doberar ass. Mad hi feil apstal im & Mairi & Eoin Babtaist is coirm & fin doberar ass & i ssollamnaibdano.
nonai iarom dosnanic ón Chomdid doib uli lethbairgen cech fir & ordu eisc & ibsit a ndoethain dind lind dobreth doib asin tiprait inna hinsi & focheird hi súan cotolta ón trath sin cus arna barach. O ro fersat tri aidchi aigidechta forforcongair in clerech forru imtecht & lotar iarom ass for imtecht & celebraiset dó iar tain.
A mbatár iarom ciana for imluad forsna tonnaib atconnarcatar fota uadib insi.
amal ro scuchsat co focus di.
co cualatar fogur na ngoband oc tuarcain brotha forsind inneoin co n-ortaib amal tuarcain trír lcethrair.
in tan iarom lotar hi comfocus co cualatar in fer oc imcomarc diarailiu in failet hi focus ol se to ar araile cia són ar fer aile asberitsi do tuidecht and.
Meic beca atchiat hi lothur bic anallút for se.
O rochúala Máel Duin aní sin atbertatar inna gobaind asbeir tecam for cúlu ol se & na himpam in curach acht bid a erais reme arnáro airiget teched dún.
Imráiset iarom & a erais resin curach.
Iarfaigis arís in fer cetna buí isin cerdchai.
indat facsi don purt indossa ol se.
Atát inna tost ol in dercthaid sech ni thecat ille ni thiagat innond.
Nírbo chían iar sin coro íarfaig dorís cid dogniat indossa ol se.
is doich lemsa ol in fegthaid.
is for teched tiagait is sia lim attát indossa on phurt olda o chíanaib.
Dothaet in goba andsaide assain cherdchai & bruth romor isin tenchoir inna laim & focheird in mbruth sain i ndegaid in curaig hisin muir coro fich in muir uile acht nis rochtsom ar ro theichset fo ner bág co dían deinmtach isin n-ocian mór immach.
Imráset iar sin conos tarla i mmuir ba cosmail fri glain nglais buí día glaine corbo réill in grian & in gainem in mara trit & nocon faccatar biastai na hanmannai and etir na carrce acht in grian glan & an gainem glas batár ré mor dind ló oc imram in mara sin & ba mór a etrochta & a álli.
Focheirdat ass iar sein hi mmuir n-aill cosmail fri nél & andar leoseom nís fáelsad féin nach in curach co n-accatar iar sain fón muir fóthib annís dúine cumtachta & tír alaind & atchiat anmanna mór n-úathmar bíastaide hi crund and & táin do almaim & indilib immon crand imma cúaird & fer cona arm hi farrad in chraind co sciath & gai & claidiub.
amal atconnaircsede in n-anmanna mór út boí isin crund téit ass for teced fo chetóir.
sínis in t-anmanna a brágit úad asin chrund & furmid a chend i ndruim in daim ba mó dond almai & srengais lais isin crand & nos ithend fo chétóir friha brathad sula.
Techit ass fo chétoir ind innile & in búachaill.
ó'tchonnaic Máel Dúin sin cona muintir nos geib imecla móir & ómon ar bá dóich léo ní roistís taris cen totim trít sís ara thanaidecht amal chiaich.
rosagat ioarom thairis iar mórgábud.
Fúaratar iar sin insi n-aile & atraacht a mmuir impi súas co ndernai alle dímora impe imá cúaird.
amal ro arigsetar daine in tírIsin eatsom atasfoprat ic egmig impu & atberat att ésim on att esim ón fot a n-anali.
Atchoncatar iarom daíne imdai & alma móra do indilib & grage ech & treóit chaerech imda.
Boí iarom banscál oca ndíburgudsom anís co cnoib móraib co tairistis forsna tonnaib thúas occosom ro theclaimsetsom mór dina cnoib sin & dofucsat leo.
Dollotarsom ond insi for cúlu & ansat na hegme la sodain.
Cairm hi tát indossa ol in duine ticced fón n-egem día n-éis.
Dolotar ass for cethernd aile dib.
nidat é amlaid ar cethernd aile.
Is fris as chosmail dano aní sin amal bad nech día mbeth hi tarngire leosom do dilgend a tíri & dia n-innarba asa tír.
Gabsat in n-insi aile bi tárfás dóib rét n-ingnand id_est conuargaib sruth mór a tracht na hinsi súas co téged amal túaig nime tarsin n-insi uli co ndiburned isin tracht n-aile na hinsi dond leith aile di & tictisseom foí annís cen fliuchad & no gantaiseom écne mora ass anuas.
dofutitis écne móra dermara asin tsruth anúas for tailmain.
na hinsi sis cómba lan ind inis uli dia mbréntaid.
ár ní rabi nech ó tairsed a teclamad ara n-imad.
O espartain aidchi domnaig co hanteirt día lúain ni nglúased in sruth sain.
acht no thairissed ina thost inna muir imon n-insi imma cuairt.
immainait dóib iarom anba móir dona hécnib & línsait a curach dóib & lotar ond insIsin for culu forsin n-ocían beos.
Imraiset iar sin co fúaratar colomain móir n-airgidi.
Cethri slessa aicce i mboí sesbeim in churaig fri cech slis.
co mbátár ocht sesbéimend don churuch a timchell uli & ni rabi óenfot do talmain imme acht in t-ocían anforcnedach & ni accatarsom cinnas boí thís a híchtur la huachtur túas fora hairde.
Boí lín argdide assa húachtor co fota úad immach & dolluid in curach fo séol trena mocoll ind lín sin.
dobert Diúran beim do faebur a gae tar mocoll ind lín.
Na mandair in in lín ar Máel Dúin ar is opred morfer aní atchiam.
armolad anma Dé ol Diuran is airi dogníusa so corop mote chretir & bérthair uaimse for altóir Aird Macha acht co rús Hér ungi co leith iss ed boí and íarna thomus i n-Ard Machlatar dano iar sain guth mór solusglan do úachtur út. sech ní fetatar cia bérla ro labair & cid ro Atchiat insi aile dano for óenchois id_est óenchos & imraiset a timchéll d'íarraid chonairi inti & ni 