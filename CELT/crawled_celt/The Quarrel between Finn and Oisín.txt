Bói Find úa Báiscne fo Erinn oc cuinchid a maic .i. Oiséne.
Bói Oiséne bliadain nícon fessa imthechta.
Bói co n-ulcus menman fria athair.
Fangaib Find iarum i ndíthrub már.
Bói Oiséne oc fuiniu mucce.
Famboith intít Find & tobert tress ndó.
Gabais Oiséne a arm & a airimbert.
Nínaithgiuin fochétóir.
Is and asbert Find robad báeth dond óclaeich comrac frisin fer líath.
Canait oblirach íarum.
Oisín:
Is derb lem-sae, cia domaimse in fer líath, nícon áithiu uig a gái, nícon ba letha a scíath.
Find:
Cinip áithiu uig a gái is cinip letha a scíath, fri úair n-imbertae i cath bid foracal in fer líath.
Oisín:
Is glé cid tressa a rig ocus cid letha a bil, nícon cumaing ar asnu arumfosta i cridiu.
Find:
Nícon messe as samail frisin ngamain ong, fer líath rogoin rogonar rodaim do bath co mbí toll.
Oisín:
Ó rogonar co fa thrí i ndorar for sithsligi, is olc a síanán trocha fri agaid ind ócbotha.
Find:
Is éol dam-sa ind ócbud berte innurain nellaig, ó rumbíät.
nicon rethid fuili rethit fuili for remmaig.
Oisín:
Ní bí .i. dogníät ó robíät i fedmaim.
taodhuit; in t-óclig elig, benir senláech fri talmain.
Find:
In fer comous cona sleig do chomruc frisin n-óclig, is éol dam-sa a mbiäs de: dluge srónae óclaige.
Oisín:
Ó foruban crith cech cnáim ní goirt in gái assa láim, óclig for topur thuli, ní bí errach senduni.
Find:
Ó rombíät immalle i clochur in garbslige, fritecht fóibur ní cara, aiss lomma neich nacana.
Oisín:
Is di álchaib ind fir léith labrad a cobraud a scéith, rosagat fóibur frossae, ní fétat na senchossae.
Find:
Nícon ralus ó rígluch geilt for fedaib i ndíthrub, isin dorir toilge tóib gnáithi óclaig for rind cróib.
Oisín:
In geilt for rith sunde tíar nícon óclaig, is fer líath, in friuch file for suidiu is é bís for senduniu.
Find:
Noll a maic, ní maith a congairi-siu, cia nommera ní fuban, is am comman tairisiu.
Oisín:
A senláich, dígnais etir ócbadu, ní bu accobar do chrád manip ág ar óclachu.
Find:
Inna hule immalle ní bu messa doïb de, dia mbem inar comardus ó ascomartmar ar nglé.
Is derb.
Tánic a muinter co Find & co Oisín íarum.
