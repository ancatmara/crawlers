Mairg nach diongnadh dán do Dhia is mairg nach diongnadh dán dó; ar tí ar gceannuigh ar do chrú do bhí tú idir cheannuibh cló
Díol a mholta Rí na ríogh; mo Rí go molar ó mhian; a thuilleamh go dtí dom dhán; go dtuillior grádh an tí as triar
An t-éasga lán lán do ghlóir iar mbás do éirigh ón úir; do shúil re grádh créachta an chígh dán don rígh is déanta dhúinn
Tar éis a ghonta go grian dá éis do b'fholamh an uagh; mar so do shéalaigh mo shíodh; do ba díor déanaimh na nduan
Molta séimhe ó gach dhroing dhínn do thuill ar n-éirghe as an uaigh; do mhúch dhe ar ngluasocht le glóir do fhóir ar ghuasacht sé sluaigh
Lá bloghtha brogha na bpiasd —a mholadh níor mholadh díosg—
do-chuaidh ón uaigh ar chreich Chásg i leith na ngrásd do-chuaidh Críosd
Na haithre umun fios fíor mo chion tharla 'n-a riocht riamh; ionmhuin an lucht thug ón tár rug tre ghrádh ó Phurt na bpian
Do fhágaibh an gcreich nar clódh an ghein dá dtánaig a dtriall i b Parrthas na mbile n-úr múr barrghlas fan gile grian
Flaith fial nach neamhchonáigh nós go a dheasghabháil Dia na ngrás go teach Dé ní dheachaidh suas 's é thuas 'n-a bheathaidh iar mbás
San deasghabháil ma-raon ris don fheadhanfháir far fhaomh crois tug a uille ais re hais; rug lais an cuire re chois
D'éis bháis 'n-a beathaidh do bhaoi an chreach-sain far chráidh a chlí rug iar mbuadh go dúnphort Dé; lé níor bh'fhuar a dhúthracht dí
Urra na creiche Críost mór níor theine gan ghríos a ghrádh; go dtí leam a thoil do thuar 'n-a cheann ba dhual dol re dán
Gréas do naidhm ní neamhchóir dhúinn don chreachthóir do airg an uaimh; lorg na gcló tre choigle cáigh do badh cáir 'n-a oigdhe d'uaim gcuilt chumhuing is í fuar dúinn do fhuluing an tí 's triar; ar son roghan ríogh na ndúl díor dún a mholadh ó mhian
Díoghrais is déanta dhúinn 'n-a éaraic dom éasga eoil; tre ar n-olc dá chrochadh do-chuaidh fuair a chorp dochar dá dheoin
Uch nach dán díchill mo dhán don rígh-sin tá i n-a thriar ar son roghan ríogh na ndúl díor dhún a mholadh ó mhian
Móide 's dual déinimh na ngréas don uan do éirigh iar mbás a-tá i neart ar an treibh thuas; ní tearc duas ag gein na ngrás
Urusa duas d'iarraidh air ní tre fhuath tiaghair dá thigh; is é mo rí an rí ag a bhfuil an chré 's an mhuir 's gach ní ar nimh
An t-éasga dearg as dearg snuadh is le ceard déanta na ndúl leis gach lionnmhagh leis gach sliabh leis an ghrian 's an fhiodhbhadh úr
Leis na haingle ó láimh go láimh 's na maighe 's an tráigh 's an tír leis na luibhe leis na heoin leis na neoil 's gach duine dhínn
Dá mbeinn re ríomh a bhfoil faoi níor leinn soin do ríomh rem ré; mar sin is leis uile í leis gach ní san chruinne ché
Tre ghuin chígh is dearnann dúinn go ndearnam an rígh do réir; ar a thol ó tá gach dúil ní lá dhúinn dom chor ó chéim
Gríos grás ar nach deachaidh dlaoi iar 'n-a bhás do bheathaigh sé; glóir ar marthain uile hí an uile ní ar dhaghthail Dé
Dar gcaomhna do-cháid fan lia le a dhaonnacht do dháil a chrú do bhí a chlí 'n-a cosair chró rí as mhó do chosain a chlú
Do bhí ós chách is é i n-úir do bhí sé iar mbás fá bhuaidh fa rí é agus é san óigh an tí do fhóir na sé sluaigh
Do dhearg romhuinn an rian ríogh triall 'n-a cheann dá bhfaghuinn uadh; lorg ceise 'n-a chlí do-chiam rí fial ara treise truagh
Ní hé ar éanchor obus róinn mo lochta dom éara uaidh; ní ghabhaim mo chor i gcéim; dom thol féin anaim uaidh
Cairt ar gcomhthruim Muire mhór ó athair na n-uile ndúl; níor cailleadh an réalla ríogh; do-ghéabha síodh daingean dún
Maighdean nar bh'iomarcaidh uaill an mhaighdean bhionnfhoclach bhúidh 'n-a dál go ndighear iar nóin sireadh glóir ar mo dhán dúinn
An chaor bhuaidh ler saoradh sionn tre dhaonnacht i nduais mo rann gidh fiú mo choir cor im cheann go rabh leam is an toigh thall
Ógh ler slonnadh síodh gach uird bíodh dom chosnamh ar an chailg do dháil go lór t'fhuil gan fheirg; guin an deilg is mór an mhairg
A sheachna is cumann go gceilg —Peadar umam i ngach aird—
mairg danab sódh seachna a uird; seachna a luirg is mór an mhairg 