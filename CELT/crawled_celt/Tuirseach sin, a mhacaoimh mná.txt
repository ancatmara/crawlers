Tuirseach sin a mhacaoimh mná
Laoiseach Mac an Bhaird
Tuirseach sin a mhacaoimh mná!
do bheith dubhach níor ghnáth leat; a los h'innmhe i measg do ghaoil 's iongnadh liom do mhaoith a bhean
Gibé heile is damhna dhuit ní mheasaim go bhfuil ar h'óidh éinneach romhad dá bhfuair bás; nocha dtuigim fáth do bhróin
H'osna luath do labhairt mhall —
is cosmhail ribhse a bharr síodh gur imthigh ní éigin ort —
ag sin do chruth ar ndol díot
Do-chím gur chlaochló a niamh —
an ghruaidh thibhreach an chiabh thiogh an troigh réidh an bhrágha bhán; cosmhail go dtugais grádh d'fhior
Fear ar talmhain dár char tú ná ceil orm a chúl na sreabh; ná fulaing níos foide i bpéin dá madh mise féin an fear
Cead suirghe do-gheabhthá uam a bhéal tana ar snuadh na subh: do thuigfinn do bheith i bpéin —
do bhí mise féin id chruth
An grádh baoth-sin tugais damh dá bhfeasainn ort a bhas shlim san mbruid sin ní léigfinn tú; truagh nár léigis do rún rinn
Má tá go dtugais grádh dhamh fá a chur chugam ná gabh sgáth; beag dhligheas an náire dhíot; aithne dhamh mar bhíos an grádh
Caith oram a urla fiar badh leat gach ní i mbia do chuid; mo bhréagadh red bhruinne bhán ca fios nách bhfuil i ndán duit?
Tar ghuidhe mná is docair dul; bí dom aslach a chruth fial gan fios nách dtiucfadh an uair ina bhfuightheá uaim do mhian
Ní beag dhuit ar léigis thort tréig h'aithmhéala nocht do rún druid anall ná bí mar soin féach an cruth-soin i bhfoil tú!