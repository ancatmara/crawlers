Taisigteleis coleige Dercod don liat tarsin ngas.
Nod-bera for drocbanas.
Eol dam cinco-ranacc coill.
As fer ammes in odhcroind In flesc maet ni-dlig a sesc.
Is suail for-bera forbeirt.
Ro-cuala cor na-bi gaet.
Ingen do dul co rolaec Nimti at-agar de.
Sist for tirme miscine.
Is airei caruim fer sean.
arnach roboc beim to-ben Ní coimtí g crotball tria Cia co-phe dia corpcaí mhí. Fearr mur Temrach fuair i sen.
Demin as buan a tuillem Asdas in rait nuae inde.
Ro-clas la mac n-Arrtaile.
Car in cubaid an craeb glan.
Duirmel fo tóeb na ralach daid fo lobud an cech teas.
luibi fo roilgib romes.
Nipa derrumach do gnas.
Amal en 'mo-n-iadonn sass Nis-tarta for cul iar toin.
aitrech let do lepaid. dia-tocuire aeien. Do clasaib 'no cluim gin len Ni-tiprind si cois a sas.
Bail a-sailfind mo tiubass.
Ni olc lemm in dal fot leth.
Docraid do laec liathaí nech Det-gena foirphi anní sin Do-bera cech mait d'ingin.
Demin lim cid edh do-gneind.
Femedh for laec liat-cind Nim-cacrad mo popo de.
arteacht docum glanfeinde. Cia ad-ber rit na-car in sen.
Is ed do-dena daidben Ni-femdind fiacho gaile.
Duirrund ar degduini.
Mad l&sa firffofrais.
For seirc afumardamnus aemadgairi l&amdo.
Ginuairsiubf-fianduso.
nachn-acallmis mad tu. Innach-derna feidm diu.
Diaropo mait gnimrad mna.
As mait inni no-cuala.
c .i. d.
in.
Do-cuadus iar sin do Cormac dia fiafraigid d'Find, cia dan boi aici do-berad co Temraig.
‘Am mait si em’ ol Find ‘oc senbriatraib & occ fuacra medair.’
— ‘Is e don siriti & ingen lindi annisin’ ol Cormac.
— ‘Ad-gladim si siriti dono’ ol Find ‘& nim-terbond, do-ber sccenb sccuile, badh dan do guide ban & ingen.’
— ‘Ni-taed em isin cathair’ ol Cormac ‘ridh gin rigain no feindid gin iliaroind no briuga cin bantuilcc no midlach gin druitsig no gilla gin lenduit no ingen gin lendan no duini gin dan.’
— ‘Do-rradhusa emh’ ol Find ‘tri caega tocmarc todui co se do ingenaib flatha fer n-Erenn & Alban & ron-dilsidis uile do fianaib Erenn, conac-fil cuing lethclaen and na lidi lethfolam acht mad tusa m'aenar.
Manad-fuil dana nac mbainsedoind lib si nad gubansedonn, tidnachtar uaib dam sa hi.’
— ‘Iarfoidter uait-siu fesin’ ol Cormac ‘a cuairtridh nu mbansedhond dus an-fil dib nech fritod-gara & im-bera ficeall medar frit.’
Ba iar sin luid Find fadesin isin cathraig, con-deochaid isin lis i-mbatar ingena Cormaic a ngrianan cumdochta occ fidi corrthar & snait cruitne óí r & airgit & ar no for edgadh cach data.
Conid ann as-rubart Find an slisnech sedhaindeachta so.
‘A ingena’ ol Find ‘an-fil uaib si nech rot-fessead anniso .i. ’ ‘Cia lind as lethi cac rian?’
— ‘Leithi drucht’ or Ailbi Gruadbreac ingen Cormaic.
As i ro-frecair, ar ni-boi astig nech bad glica a leth o mnaib & dino as furri ro-saided an medair.
‘Cid as milsi mid?’ ol Find.
— ‘Tairisi comrad’ air in ingen.
‘Cid as dergi fuil?’ ol Find.
— ‘Ruidedh saerclainne’ or in ingen.
a n-úar a molta no a n-aortha ‘Cid as duibi fiac?’ ol Find.
— ‘Duibi é cc’ ar in ingen.
‘Cid as gile sneachta?’ ol Find.
— ‘Firindi’ air in ingen.
‘Cid as luati gaet?’ ar Find.
— ‘Menma’ ol in ingen.
‘Cid as teoo tenid?’ ol Find.
— ‘Aidhid briughad, dian-fasnetar damo fair ana tig, mina-be occa ní do-bera doib’ ol in ingen.
‘Cid as meithi saill tuircc mesa?’
air Find.
— ‘Miscais fir dia-leccar serc’ air in ingen.
‘Cidh is failtici mesgi?’ ar Fionn.
— ‘Baidhi mna fo macamh’ air in inghen.
‘Cid as truime slaetaeib?’ ol Find.
— ‘Fuics no fuacht’ ar in ingen.
‘Cid as faebracha cloidem?’ ol Find.
— ‘Ciall’ ol in ingen.
‘Cid as briscim cuirir?’
— ‘Accned mna ididhi’ ar in ingen.
‘Cid as trumu crithir?’ ol Find.
— ‘Ciall mna bis itir dis’ ol in ingen.
‘Cid as gairbi tracht?’ ol Find.
— ‘Carrag’ ol in ingen.
‘Cia luabu berbthar fri cech lucht?’ ol Find.
— ‘Tencair in gabonn’ ol in ingen.
‘Cia mac beo genes ho mnai mairb?’ ol Find.
— ‘Adudh i ngin gainel’ ol in ingen.
‘Cid as aillim sí on slebi?’ ol Find.
— ‘Ol tangnai’ ol in ingen, ‘ .i. ul fri mebl-; in tan is ail do feall fort, ass and as dech a gne frit.’.
‘Cia lin crand fil a n-Assul?’ ol Find.
— ‘Da crand’ ol in ingen, ‘ .i. ur & crin’.
‘Cia lin each do-roic Tailti?’ ol Find.
— ‘Da each’ ol in ingen, ‘ .i. boinend & firend’.
‘Cidh as tana na'nt uisgi?’ ar Fionn.
— ‘De’ bar in inghen.
‘Cidh is lethiu corbhadh?’ ar Fionn.
— ‘Lethiu lear’ ar in inghen.
‘Cid as dech do sedaib?’ ol Find.
— ‘Sccian’ ol in ingen, ‘air is fri ceill samailtir’.
‘Cid as dech do laec?’ ol Find.
— ‘Gnim ard & uaill isil’ ol in ingen.
‘Cid as dech do mnai?’ ol Find.
— ‘Tlas, fos, fele, toa, erlabra’ ol in ingen.
‘Cid us dech do biud?’ ol Find.
— ‘Blicht’ ol in ingen, ‘ .i. maith a ur, maith a crin, maith a tiug, mait a tana, toirg naidin, fo-loing dimlichta’.
‘Cid us mesom bid?’ ol Find.
— ‘Caelsplindach, olur coirpthi’ ol in ingen; ‘an-for-ricc berti dit’.
‘Cid forsna-geib glas na slabrad?’ ol Find.
— ‘Roscc desi uma caraid’ ol in ingen.
‘Cid as dech indsci?’ ol Find.
— ‘Gaes, gairde’ ol in ingen.
‘Cid as decha do roscc?’ ol Find.
— ‘Fuar, olur, dorca’ ol in ingen.
‘Cid as mesam do roscc?’ ol Find.
— ‘Gris, gres, gorta’ ol in ingen.
‘Cid as serbi nem?’ ol Find.
— ‘Aitis namud’ ol in ingen.
‘Cid as udmailli iarand no iaru?’ ol Find.
— ‘Menma no comairle fir baith’ ol in ingen.
‘Cid as maeiti cluim?’ ol Find.
— ‘Derna fri leacain’ ol in ingen.
‘Bes is lor la firu Temrach ataim ni og briatroth sund, a ingen’, ol Find.
— ‘Masa lor em dino’ ol in ingen, ‘as tusa do-raid tosach an cobro, as let beim a foris.’
— ‘Mad mait let dul lim-sa am lepaid & fes lim, a ingen’ ol Find, ‘do-melu ocom-sa iar riachtain, saimeltair duit sond fo cedoir & ni-optar-sa no-so frit.
minap mait let do coma, na ocot muintir, narop iar toin nod-gaba aithrechus.’
Conad and as-pert:
Mad mait leat dot-aircceba.
cuill a cuachaib airgit Barr bethi fris-teilgeba. Ginco-bet eich naid carpit.
Is gle lim ni-toicnebu.
Cen tond orccailli cech fescar Barr biruir barr cremlusa La feis os longaib lestar.
Cac maiden dot-aircceba.
É cé t-'con seingbla seola-milrad Muidi Murtemni.
Ima-dec fid ar Bredmad.
Rod-bia so fri t'airfided.
Cuirsid cuslennaid glasa Esnad suiti midcuarta.
Fris-colluit fiana frasa.
In indeoin fo dorndgaluib.
La folucht fianclar flescach Bir for engaib roitclesuib.
Leim laegrad mbreagcc tre dreasaib.
Greit cnosaig tre casruba.
Foccra doim duind no cuill-tre duilech Tairnill comsron crumtondan.
Iall togmall iar ndur duillech.
Monond meru maetnaide.
Sumu cruoeb creithir mealu.
Airne droigin dercoin frait.
Brocrad cain cailech feado.
Ublu dercoin dondcruinde.
Folucht tre claei cau .i. cadon odor Bun melli barr sobairci.
Duilesc do cairgib comol.
Corr liacc la diubrugad.
Taibled iall aclaid iach Subai ograd buiderad.
Fritinem nedtae grian.
Iaich breca bedcaca.
Sengac ron ruchtac riabach Focaich fairgí findglase.
Feoil serrac sedlach srianach.
Colcad cailli clumglaisi.
Suide for fertruib fuireach Esteacht fri gair ndubglasi.
Gaet glan tre dairbri nduillech.
Ficill brandub brecrudach.
Buanbach buaidrigthir mindo Comol carod clodemruad.
Gaet dorindig ar gillo.
Gnasa mí ne muineachta.
indib acht gin ruideg Cobra teith tairise. Cos cin í mteacht iar fuined.
Ni do-t-brith for drocbanus.
Ni do-t-scarad fri flaithi Ni-bia gol-dubl-i Ro-t-biad oig mine maithi.
‘Is mait lim-sa in como sin’ or in ingen, ‘& is ferr lim-sa sin uait-si ana mait as mo ho neoch aili.’
— ‘Mait tra, a ingen’ or Find; ‘ar-faemfomis do longus, mina-beth coll rechta do Chormac and.’
— ‘A firlaeich em’ or si, ‘ni dé meacht im-radi.’
‘Imtiaghur caill sech cailti.
Domelair tlacht cen corcair.
Eabhor cuirm cein mil.
Lengoid eich gin sriano.
Agar Tailltiu gin cairpi.
Rantar forbo gin faebru.
Dlongaird gin tuadoit.
Bruiter netgaei.
Todhodh cach a todho tochmhuirc gen Chormac.
Dia-fadhbhuind-si bhroin uachtair, do-gentai bro í ochtair dim.
Do-denum ne menmu Cormaic abus’ or in ingen, ‘acht con-dernum indni bas mait lind ar tus.’
— ‘A denum samlaid’ or Find.
‘Ni-obus sa ingin ri Erenn isa todo fadein.
arce opur, bith air an iarmoracht tochmarc bas mesu de.’ iarum in ingen co Find do deoin Cormaic iar sin & icaid Find cumola 'na tocra. Boi Find ocga tincosc si, conad and as-pert fria:
‘Ni-suidi a catair, a ingen’ ol Find, ‘goib lan dit.’
— ‘Ni-tesi dono do seilg’ ol in ingen, ‘corub aurdalto let a fhiada.’
‘Curhter lam ar laimtorud, a ingen’ ol Find, ‘con-aicther do tret.’
‘Ni antu, ni-indnais fort lepuidh dianot-erruis’ or in ingen.
‘As fris gairpi alaill dina, a ingen’ ol Find.
— ‘Ir ar gaire na alaill dina’ or in ingen.
‘Nim-ta-sa acae no-mber dit sund forin indus sin’ ol Find.
— ‘Ní nodmar dina nach aenbro’ ol in ingen.
‘Ni do tocrad duib-si em’ or in ingen ‘do-gni-sa so & de conbleacht frit, acht nama as aerlabru duit-si lapra t'oenur gin nech do triaaccaillim frit’.
Boi in ingen og Find iar sin, co-rug tri macu do.
At e a n-anmondo sidei .i. Roindi no Roidne Rodidi & Uillenn Abradglas, & Cainci Corcarda a n-anmondo.
In Raigne Rogidi adubrumair, dia-ta Raigni a tir ho Conaill.
Ant Uilenn Abradglas, dia-ta Sliab Uillinn a Laidhnib.
An Cainci Corcarda, dia-ta Cruach Cainci a cric Connacht.
Tri hingnait iarum doroad fri Find ar ndul do Ailbi Con-adtuil for srut Sodbae.
For-ruirmid bolcc bancorcra fo bruindib co soillsi ngeme carrmogail.
Ro-buidided dana a mong, combu buidithir bruar ndergoir for gema.
ro-ladh cuachsnaidm dina fria ceand aniar, combo cruindithir uboll findruine, & niro-taithbeacht anda biu.
Conad de do-gairther scel tocmmaircc Ailbi ingine Cormaic do Find hua Boaesgní.