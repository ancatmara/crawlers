Sguir dod dhíomas a dhuine; gearr go dtiocfa teachtaire —is iongnadh leam créad do char— ardo cheann ón éag uathmhar
Muna choisge tú do thal dod chraos dot fheirg dot uabhar gearr go mbia cosg ón éag ort; féag ar do rosg gan radharc
Ní hadhbhar díomais duid-se do mheirbhe is do mhíothuigse 's bheith dod chorp ó chéill ag dol is th'fholt go léir ar liathadh
Do mheanma mhear achd gér mhór do-chím í uaibh ar gclaochlódh; is tearc tuile nach téid as; tréig a dhuine do dhíomas
Neart do lámh ar aird ní fhuil; do leath a lúth fad chosaibh; féach meirg ar do dhreich ar ndol; eirg ód bheith mar do bhábhar
Smuain boidhre na gcluas choidhche 's do bheith feoighe fannfhoirbhthe; smuain ar an uaigh th'ionad ceart 's do sbiorad uaibh ar n-imtheacht ardtocht téarma do mhire biaidh tu-sa i n-eirr th'aimsire sronnán id chom ar n-a chor mar lomán gcrom ar gcríonadh
Do-chím ort airdheanna an bháis —dúinn uile as adhbhar uathbháis—
d'fhás duibhe id déad ba soillse:
's ní chluine créad chanaim-se
I n-áit do choilceach gclúmh dte 's é t'iomdhadh an uaigh úire; 's badh iomdha daol donn ag dul a-nonn tred thaobh da tholladh
Dréimire beag léigthear libh ós cionn ceathrair do dhaoinibh; ó theach go tigh dod chuir-se ag sin each bhar n-iomchuir-se
Musgail feasda sgar red sgim fada tá tu-sa i dtoirrchim; ní sámh do chodladh a chuirp leis nach ál obadh aonuilc
Mo chion-sa ba mór ag mnáibh ar mbeith dhamh i n-aois ógáin; cúis fa dtug i dtár mo chion mar tám ag drud re deireadh
Féach ós do chionn a chlí chuil guidh Dia d'fhortacht ar t'anmuin 's féach faoibh ar bhfuaradh dot fhuil daoibh ót uabhar do b' ionsguir
Sguir 