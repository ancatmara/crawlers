A fhir théid i d Tír Chonaill go tír an ríogh romholaim clúm mín tres gach maoilinn dí aoibhinn an tír i dtéighe
Aoibhne dhuit-se ná dhamh-sa ag féachain na bhfearann-sa an clár ubhlach groigheach glan Murbhach is Oileach d'fhéachadh
Do-chífe Magh n-úr n-Eine na learg n-áluinn n-aingleidhe 's an Éirne dá n-éir ealta; budh céim d'éirghe aigeanta
Do-chífe Eas Ruaidh rámhach na sruth mbreacach mbradánach is Síodh Aodha ós an tráigh the; caomha na cláir ad-chífe
Do-fheadar badh aoibhinn lat na fuinn-se d'fhéachain umat; do-cím ort dá aithle soin tocht go faighthe mín Murbhaigh
Do-chí uait Éirne i-le 's na cnuic corra ós chionn Éirne buinne síothbhán nach searg guil 's gach learg do mhíonchlár Murbhuigh
'San bhailei-se do bhunadh bhíos mo chara Conchobhar lucht deigheoil 'n-a chaithir chuirr do mhaithibh ceineoil Chonuill
Sochraide óg nar ob cath rí an tuaisgirt go n-a theaghlach beir sgéala uaim dá oireacht; déana thuaidh mo theachtaireacht
Cleamhnas ar deis duine féin is altrannas i n-imgcéin innis d'fhaghlaidh na n-oirear gurb amlaidh do horduigheadh
Do-ním-se an dara ní díbh do mhac Aodha don airdrígh do chéibh na mbachlannas mbog altrannas i gcéin cleachtfad
Mar tá mé dá mhalaigh dhuibh fa chuing altrannais uasail bídh mo chroidhe leis an gcuing do rígh Doire d'Ú Dhomhnuill
A chur dhamh tar gach nduine innis d'airdrígh Toraighe ó Aoibhill chneisshing Chliach Mháil do dhleisinn a fhiach d'fhagháil
Inghean mhiochuir Mheic Uilliam folt barrbhuidhe bachaillfhiar 's glór coimseach bádhach banda goillseach nárach neamh Ghallda
Fiarfaigh dhamh-sa dá deirc mhoill cionnus dhíolfas Ó Domhnaill a bheith ag craoibh Ché 'n-a chairt mé i ngach laoidh dá labhairt
A fhir théid don Mhumhain mhóir i dtigh Thaidhg as fhearr th'onóir ionnsaigh magh na múr sona gabh go dún Í Dhonnchadha
A fhir 