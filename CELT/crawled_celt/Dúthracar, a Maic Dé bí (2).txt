Dúthracar a Maic Dé bí:
Manchán's wish Comad Mancháin Léith in so:
Dúthracar a Maic Dé bí a Rí suthain sen bothán deirrit díthraba commad sí mo threb Uisce treglas tanaide do buith ina taíb linn glan do nigi pectha tria rath Spirta Naíb Fidbaid álainn immocus impe do cech leith fri altram n-én n-ilgothach fri clithar día cleith Deisebar fri tesugud sruthán dar a lainn talam togu co méit raith bad maith do cach clainn Úathad óclach n-innide in-fessam a l-lín it é umlai urluithi d'urguidi ind Ríg:
Ceithri triir tri cethrair cuibdi fri cach les da seiser i n-eclais eter túaid is tes;
Sé desa do imforcraid immumsa fa-déin oc guidi tre bithu sír ind Ríg ruithnes gréin;
Eclais aíbinn anartach aitreb Dé do nim sutrulla soillsi íar sain úas Scriptúir glain gil Óentegdais do aithigid fri deithidin cuirp cen druid cen indladuth
cen imrádud n-uilc
Is é trebad no gébainn do-gegainn cen chleith; fírchainnenn chumra cerca bratáin breca beich —
Mo lórtu bruit ocus bíd ónd Ríg as chaín clú mo bithse im suidiu fri ré guide Dé in nach dú 