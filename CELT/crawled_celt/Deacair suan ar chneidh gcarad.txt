Deacair suan ar chneidh gcarad: gar d'airdheanaibh easgarad an t-aos comtha nach geabh gráin re horchra gcneadh a gcompáin
Gidh bé uaibh do fhéadfadh soin codladh ar chneadh a chomthaigh d'aos chomtha ní croidhe glan gan orchra ar-oile d'iomchar
Aos comtha an chumainn dearbhtha coitcheann cúis a mbuaidheartha ionann orchra ionann ceas ortha agus ionann áineas
Mar sin damhsa diochra an léan fat' orchra a inghean Uáitéar neimh na cneidhe rod chreimse 'na cneidh eile ar m'intinnse
Bíth h'osnadh do dhruim dheacra ag clódh chéadfadh mh'éisdeachta; bíth do dheór a chnú chridhe ag deól chrú as ar gcridhine
Dá gcoisginn cion mo thuirse sunna dhíot dod dhoghuilse ar ndoigh ní budh dimbríogh linn ná a bhfoil d'imshníomh ar mh'intinn
Ní fhuil tar a n-abraim ribh do chumha mar chúis t'imnidh; adhbhal truime do thuirse uille a hadhbhar agaibhse
Rugadh uaid dia do dhoghra do mhac oighre th'athardha do chosg bróin th'aondalta ar n-éag do ghlóir shaoghalta a Shinéad
Oighre Sgríne na sgoth nglas brath Dealbhna na ndionn solas glún uaislighthe an fhine ó bhfuil cridhe an ghuaisbheithre i ngalaibh
Bláth ógán Innse na bh Fionn foithne Rois Risdeard Nuinnsionn draig roighreanta beithir borb feithimh móirshleachta Marbhord
Saor an sgoth do sgar ruibhse ní hiongnadh t'fháth doghuilse: ba triall raith ba gaoth i ngal ba laoch ba flaith ba feallsamh
Níor chlannaigh fa choim na neamh ní nach fuair fios a airrdhean re hais gcearcaill na cruinne ná a seantruim thais talmhaidhe
Do thiomchuil turas bladhach ciorcla na gcorp n-uachtarach an dá pholas tuaidh is teas a bhforas fhuair gan aincheas
Gidh eadh trá dá dhoilghe dhuit má taoi ar an tí ros tiodhluic a ndeaghaidh na dtairtheadh tug dleaghair a aithbhear orad
Dia athar —ga huaisle ceard?
dó féin do-rinne Risdeard: ní huaibhse rug an nglaic ngloin is ní dait tug ó thosoigh
Dorus beathadh bás an fhir ní cúis imshníomha a oighidh: cia an neach a gcás budh cuirthe dá ndeach le bás mbeannaighthe?
Glan budh-easd th'aghaidh dtuirsigh tiormaigh do ghruaidh ngrianluisnigh an doigh do-chuaidh ad chridhe ad-roigh uaibh ar mh'impidhe 