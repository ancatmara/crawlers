Ionmholta malairt bhisigh: tárraidh sinde 'san amsa iomlaoid go suarrach sona do-chuaidh a sochar dhamhsa
Do thréig sind sreatha caola foirceadal bhfaobhrach ffrithir ar shórt gnáthach grés robhog is mó as a moltar sinde
Le dorchacht na ngrés snoighthe do bhínnse ag tuilliodh gráine: fa hí ughachta mhóráin nár dhíol róghráidh ar ndáinne
Maithim giodh mór an sonas énbhonn feasda dá thoradh má théid énrand gan tuigse dom dhánsa ó dhuine ar domhan
Dán bog ar bhél na slighiodh ós é anois siorthior oraind cuirfeadsa dhíom na fiacha go ccead d'iarla Chlann g Conaill
Mo gheallsa ar bhuga ar mhaoile ní bhérdaois daoithe an bheatha: do-chuaidh mé maith an tuicsi le cách fá uisge an cheatha
Do threig mé —gá mó sonas?—
mo shlighthe docra diamhra: dá ccluine cuid dar ndáinne beanfaidh gáire as an iarla
D'eagla mo chora as gárda ón mhéid dá ttárras loise diúltaimse flaith ó g Conaill do dhol oraind a ccoisde
Is iomdha tré dhán bhfallsa lán dom annsacht a mbliadhna: do thuillfinn tuilleadh ceana muna bheith eagla an iarla
Mac Aodha aigneadh fosaidh fear ler robhog ar ccruaidhne ní cás dúinn dénamh tapaidh ó tharla a Saxaibh uainne
Beag nach brisiodh mo chroidhe gach dán roimhe dá gcumainn: is mór an t-adhbhor sláinte an nós so táinig chugainn
Dá lochtaighe triath Bearnais énrand dá ndealbhthor linde budh iomdha ag cor 'na aghaidh—
ionmholta malairt bhisigh
Ionmholta 