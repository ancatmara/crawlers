Do-ní duine dia dá mhaoin; ní fhuil ann acht dia díomhaoin tar Mhac Dé na n-uile fhear; ní duine an té nach tuigfeadh
Dia dá mhaoin is mairg do-ní; cealg im Dhia nír bh'fhiu aoinní;
Mac Dé bhí le hóigh gan fhior do b'é an rí dar cóir creideamh
Creideadh gach duine dá dhia féin; creidim-se d'oidhre an Fhíréin Mac Dé dar mháthair Muire bráthair na sé sochuidhe
Eagail dóibh dá ndeachaidh so i n-éadóchas ar Íosa gach neach daidhbhir dá mbí ar bioth nó gach rí saidhbhir sáitheach
Guais don dís a-deirim féin go mbeid is Íosa aimhréidh díol toile don té ghá mbí 's gidh bé nach oighe aoinní
Ní háil le neach saidhbhir slán Mac Dé d'fhaicsin ná d'iomrádh;
Rí na n-uile is na n-ógh ris is lón do dhuine an daidhbhris
Muire 's a Mac maille ris bíd aige i n-íoc a dhaidhbhris; fearr sin ná saidhbhreas eile daidhbhreas fhir na haithrighe
Duine do-gheibh lán a lámh eagail dó dul ar seachrán; is í an lámh fhalamh as fhearr ler bh'ál anadh ó Ifearnn na gcomhursan—cúis trom—
biaidh dá hagra ar an anam; biaidh an chalann 'n-a crumhaibh 's an t-anam ag osnadhaigh
A-tá an corp dá chur i gcéill go bhfuil 's an t-anam aimhréidh; tarla fíoch éigin orra síoth nach éidir eatorra
Ná tréig neamh ar ní nach lat; ní leat féin a bhfuil agat; bíodh th'aire ar a n-abair sinn; caidhe agaibh acht aislinn?
Gearr mhaireas mláth na hóige ná tréig teach na Tríonóide; grás Muire ní théid i dtráigh ná tréig ar dhuille an domhnáin
A dhuine chreideas dá chrodh nó do dhia eile d'adhradh ní leat an teagh thall go bráth 's ní headh an chlann ná an conách
Ní leat an t-airgead 's an t-ór ní leat an ríghtheach romhór ní leat do chéile chubhuidh 's ní leat féine a bhfuarobhair
Tuigthear libh nach libh na ba ní libh an t-ionnmhus iomdha ní leat 's ní lat an ghraigh ní leat an mac ná a mháthair
Ní leat an baile 'n-a mbí ní leat an fonn i bhfuiltí ní leat an brat i mbí an corp do-chí nach lat an lubhghort
A fhir shanntaigh ar a shon ar thiomsuigh tú san tsaoghal ní mó ná an brá lín as libh no má tá brígh sa bhrait-sin
Dá mbeinn ag seanmóir mar sin daoibh go deireadh an domhain ní fiu an corp a léigir leis ní héidir a olc d'aithris
Seachain mé ar gach olc eile rem ré a Mheic na maighdeine; seachain mo ghnúis ar bhaos ban ar chraos ar dhrúis do dhéanamh
A Mheic Mhuire seachain sinn ar theas is ar fhuacht Ifrinn; seachain mé ar cheilg óm chridhe 's rem ré ar fheirg gan aithrighe
Nír thuill tu-sa—ní tú a-mháin—
grás Dé let óige d'fhagháil; grás na maighdine sir so a fhir aingidhe aosdo
Do-ní 