A chroch Dé déana mo leigheas lus na sláinte siridh dhamh; do mhaothbharr fa caomh a chéaddath a naomhchrann saor géagach glan
Congain liom ag leigheas m'anma; madh áil leat fóir mo chorp; ar ndul i gclí san teagh triallaim; neamh re ngach ní iarraim ort
Dom throsgadh thánag-sa chugad a chroch Íosa fhóireas mé; dod rodhalta ní dú a dhímheas tú banaltra dhíleas Dé
Tú d'altrom éinmhic ar seathar sluagh an bheatha bheanfas locht; fir 's mná na cruinne fad chíos-sa a-tá bruinne Íosa it ucht
Duit as mharcach mac na hóighe a eo corcrach na gcaor ndearg bhias san bhráth ar mhuin do mharcaigh; tráth sguir ba fortail bhar bhfearg
A abhall na n-ubhall gcumhra a chrann tortaidh na dtrí mbláth do fóireadh leat lán na talmhan a chlár breac ler cabhradh cách
Créad an chúis fa gcantar abhall ret fhiodhbhaidh chorcra a chroch naomh?
congain liom go leanar th'fhoras a mhionn leabhar solas saor
A ghráinne áluinn d'fhiodh Parrthais peacadh talmhan tú do shás; ba geall a chlann ris an gcánaidh crann tar ceann n-Ádhaimh do fhás
Is é an crann-soin a chroch Íosa t'adhbhar-sa—más fhíor don sdair; fa dearg an crann do chrú a ochta is tú an call corcra fa chnaibh
Abhall oile ón ubhall Éabha do orduigh Críosd a chroch naomh; anmanna cáich uile th'ubhla a mhuine bhláith chumhra chaomh
Is ionnat do dhoirt an Dúileamh deireadh Carghais—cródha an mhúith— a chridhe ar cuaird dar gcosnamh a bhile suairc dosghlan dlúith
Muir ghorm do-ghéanta don talamh talamh don mhuir magh don tráigh 's do-ghéanta féine a chroch chéasda roth gréine is éasga madh áil
Lá áluinn don oidhche gheimhridh do-ghéanta cheana a chroch Dé; do-ghéanta trá eadh dot aghaidh lá geal gémadh adhaigh é
Ó chéadlá chruithighthe an bheatha dá mbeinn dod luadh go ló an bhráith gémadh mír do ghníomh ní gheallfam do ríomh a mhín bheannchrann bhláith
A chroch dhearg i ndeachaidh Íosa d'fhagháil báis nachar bhás dó don mhac shaor do bhí ar do bhruinne do fhaomh rí na cruinne a chró
A chroch 