Mac Carthaigh's Book: eturra gan Diarmaid do chur chum Leithi Cuinn do gabhail & Toirdealbhach O Concubhair do ea
Leithe Moda do Diarmaid
Tainic Diarmaid O Briain iar sin co Luimneac & do innarb se Muircirtac O Briain ri Eireann asa leabaidh galair & asa longport fein o Luimneac co Cill Da Lua & coimed uadha air
Sigh do denamh do Diarmaid O Briain re Brian mac Murchadha An Sgeith Ghirr mic Dondchadha mic Briain Boramha & re Domnall mhac mic Muirceartaigh mic Taidhg mic Briain Boramha & a n-gabail araon do tar sarughadh mind Eireann
Muircirtac O Briain da uralumh ar Gallaibh Luimnigh Diarmaid O Briain do gabhail & tainic fein cuca o Cill Da Lua go Luimneach & do leig amach Briain mac Murcadha& Domhnalla mhac fein & docuaid a seilbh a righi aris
docuaidh co maithibh Mumhan ar sluaigead fa Laignibh co tuc gialla Laighean & Ghall leis & gur agaibh Domnall O Briain a mac fein a righi Atha Cliath
Indsaighi do cuid da muinntir fein for Toirdealbac mhac Ruaidhri ac Ath Bo a crich Iartair Condacht corba crolighi bais do
Do leig-sin Domnall mac Ruaidhri a dearbrathair fein do bi a laim aigi amach ge do beith fein aga leigheas
Cuigead Condacht uile do coimerigi do Domnall& a innarbadh a Tuaghmumuin
Annal
Sluaigheadh la Toirrdealbac mhac Ruaidhria Tuagmumain dar
marbadh Domnall Claen mhac Taidhg I Briain
Laighnighdo impodh ar Muircirtac O m-Briain
Domnall mac Muircirtaigh I Briain do dul da dighail sin ar Laignibh Cath do cur aturro anar marbadh Donnchadh Mac Murchadha
ri Laighin & Concubar O Concubair ri O Failghi guna damh & Tadg O Lorcain ri iar maidhm orro le Dondchadh
Creach la Condachtaibh a n-Urmumuin co rucsat ba imda
Morsluaigheadh la Muircirtac O m-Briain da digailt sin a Condachtaib co raibhi urmor seachtmuine a foslongport ag Loch Cime ag lot Condacht da gac leath de
Sluaigheadh la Toirrdealbhach mac Ruaidhri a Tuagmumain co n-dearnaigh olca mora ann dar marbadh Maol Seaclaind mac mic Aedha mic Ruaidhri
Cobhlac la Toirrdealbhach mac Ruaidhrifor Sinaind gur reigidh Buinne an Beithi a n-aighidh Muimneac & co n-dearnaigh comdal iar sein re Murchad mac n-Domnaill fri ri Midhe a Cluain Mic Nois co n-dearnsatt sigh & comaenta and
Creacha mora la Toirrdealbac mac Ruaidhri arin cablac-soin gurro airg dream mor don Conmaicne co tainic co Cluain Mic Nois guro troisg innti & co tuc corn go n-or & bleidhi airgid co n-ór do Dia & do Ciaran
Creach la Domnall mac Muirceartaigh I Briain a Midhe a n-Urmumhuin for Diarmaida n-digailt aithrightha a athar fa dho
Rug Diarmaid O Briain air & tug maidm air & do gabad Domnall fein lais & do marbadh mac Donnchadha Mic Murcubha ri Laighin co n-ar Laigneac & Muimneac uime
Docuaidh Diarmaid iar sin sluagh mór co Luimneac a foslongportt ar Muircirtac & ar Brian mac Murcadu & do geall co n-dallfadh Domnall mac Muirceartaigh muna deacadh Muircirtac ara breit fein
Docuaidh Muircirtac h-Briain ar breith Diarmada a dearbrathar fein tar ceann Domnaill a Sigh do denamh do Gallaibh Luimnigh & do Diarmaid & Brian mac Murchudo indarbadh a Mumhain a Condachtaib
Annal Diarmaid O Briain an bliadhain roimhe sin do inntogh ar Muircirtac mac Toirrdealbhaigh I Briain a dearbrathair fein & rigi Mumhun do buain de tar sarughadh mind & neimeadh Eireann uile a Caisil & a Lis Mor
Creach la Toirrdealbhach mac Ruaidhri I Concubhuir a n-Iartar Midi guro airg o Loch Aininne siar a n-aenlo h-i
Annal Mael Muire O Dunain airdeaspog na h-Eireann deaspogaib Mumhan uile & da cleircib da fagbhail Mumun do dighailt a saraighthi ar Diarmaid O m-Briain trerighi Mumun do buain da dearbraithir do Muircirtac Mor mac Toirrdealbhaigh I Briain
Gorta mor a Mumain ar n-gabail righi do Diarmaid O Briain tar slantaigheacht na mind & na cleireac assa samail 'na tainic o Lind Modeo G anuas gur fasaig urmor Mumun
Sean gorta a n-aimsir Loingsigh mic Aengusadamtacas ceile
Diarmaid O Briain go sluagh Mumun do dul uigh An Ruaghbeitigh co n-dearna moran uilc a Condachtaibh da gach leath de
Aodh mac Donnchadha I Ruairc ri Breitne co maitibh Conmaicne & O m-Briuin do dul a teach Toirrdealbhaigh mic Ruaidhri I Concubhair
Sluaigheadh la Toirrdealbhach mac Ruaidhri I Concubhair co Rubha Conaill a Midhi go tuc gialla Midhi leis
Sluaigheadh la Diarmaid mac Toirrdealbaid I Briain gur & a impodh gan cath gan gialla
Plaigh romor a Laignibh & a Mumhuin co tuc ar mor i n-Ath Cliath
Mael Brighde Mac Ronain Ceanannais le h-Aed mac Donnchadha I Ruairc Diarmaid mac Toirrdealbaic I Briain Fiachrac & Condacht co h-Ib Briuin An Diarmaid-sin O Briain mac Toirrdealbhaigh mic Taidg mic B riain Boramh a deg a Corcaigh fo buaidh n-aitrighi aid
Annal mac xuoiii
Brian mac Murchadha An Sgeith Girr mic Dunnchadha mic Briain Boramhado gabail righi ar Slicht Eogain Moir
don taibh toir do Corcaigh a coinne Briain mic Murchadha & cath do cur atura ann inar marbadh Brian Gleanna Maidhir mac Murchadha An Sgeith Girr do laimh Toirrdealbhaigh mic Diarmada mic Taidhg mic Briain Boromha do bi ar indarbadh o Muircirtac mac Toirrdealbhaigh & o Brian mac Murchadha fare Tadhg mac Muireadhaigh Mic Carrthaigh
Muircearttach mac Toirrdealbhaigh mic Taidhg mic Briain Boramha co Tuaghmumhuin & Toirrdealbhach mhac Ruaidhri righ Connacht & Murchadh O Maol Seaclainn ri Midhi & Aedh mhac Donnchadha I Ruairc ri O m-Briuin cona sluaghaibh do teacht go Gleann Maidhir do digailt Briain mic Murchadha & do gabhail righi Sleachta Eoghain Moir aris do Muircirtac
Slicht Eoguin do dul 'na coinde don leath eile don Gleann
Toirrdealbac O Concubhair & Murchadh O Mael Seachlaind & Aedh mhac Donnchadha I Ruairc do teacht a n-oireachtas Taidhg mic Mic Carrthaigh & daingniughadh ris & re Cormac a brathair ele do sir a n-aighidh Muircirtaigh mic Toirrdealbhaigh & Sil m-Briain gurub ann sin do sgarad righi Mumhun & Eireann re Muircirtac O m-Briain
Teach do gabhail ar Coin Collcaille O m-Baigheallain a Ros Cloinne Cinaetha; ard ollamh Eirand ar dan ar einach & ar coinneircle coitcind h-e fein & a bean & a dis mac & fir & se da cleir do marbhadh d O Flannagain Tuaithi Ratha & do Fearaibh Luirg
Ruaidhri O Concubhuir do dalladh leis O Flaithbhearttaigh re n-aburtaighi Ruaidhri Na Soighi Buighi mac Aeda In Ga Bearrnaigh mic Taidhg An Eith Gil do ég a Cluain Mic Nois iar m-buaidh n-aithrighi & iar caithimh cuirp Crist & fina a Fraechan Ciarain
Domnall mac in Ruaidhri-sin do eg a Tuaghmumain arna innarbadh do Toirrdealbac a brathair fein a Connachtaibh & a annlucadh a Tuaim Greine
Annal Niall mac Domnaill mic Ardgail Mic Lochlainn rídamhna Oiligh do marbhadh a feall do Cinel Moghain
Sluaigheadh la Toirrdealbac mac Ruaidhri I Concubhuir a Laignibh co Raith n-Edair corro roinn cuigeadh Laighean ara dho idir Donnchadh Mac Gilla Padraic & Enda mac Donnchadha mic Murchadha mic Mail na m-Bo
Docuaidh as sin co h-Ath Cliath & do boin dibh ar eigin mac Murchadha mic Domnaill ri Midhe do bi a laimh aco & a roibh do braidibh Leithi Cuinn o h-oin amach faris & do fag Enna mhac Donnchadha fri laimh fein a r ighe Laighean & Atha Cliath
Coblach la Toirrdealbac mac Ruaidhri for Loch n-Dergeirt gur Raith Cind Chorad
Muircirtac mac Toirrdealbhaigh mic Taidhg mic Briain Borama airdrigh Eireann do eg a Cill Da Lua iar n-aithrighi & ongaidh & ar caitheamh cuirp Crist annsa bliadhain a treabhlaide & a adhlucadh gu n-anoir a teampoll Cille Da Lua
Annal Mocoxx
Donnchadh Dond mac Con Mara mic Brodcon mic Mathgamhna mic Cein do ég Tadhg mac Muireadhaigh Mic Carrthaigh co maithib Mumhun righibh co tuc gialla Creachsluaigheadh la Toirrdealbac mac Ruaidhri I Concubhair a
atra & tar sigh Mic Loclainn gurro innarb Murchadh O Mael Seaclainn tar Ath Fir Dia anoir a Laighnib co n-dearnadh aenach Tailltean leis don t-siubhal-sin
gur cuir a n-ar um Coin Cumair O Neil go rangadur a sgeimhilta co Sliabh Ban Find co h-Eoghanacht Caisil
Morsluaigheadh la Domnall mac Ardgair Mic Lochlainn & la Murchadh Ua Mael Seaclainn a n-Iairtur Midhe
Tinol le Toirrdealbach mac Ruaidhri co h-Ath Luain 'na coinde gur sgarsatt fa sigh & Domhnall Mac Lochlaind a slanaigheacht ittir Toirrdealbac mac Ruaidhri & Murchadh O Maol Seaclainn ri Midhe
Dorindeadh tri droithit le Toirrdealbac don turus-sin: droithit Atha Luain & Atha Cro tar Sinaind & droithit Duna Leoa tar Suca
Annal Kl
Domnall mac Ardgair Mic Loclainn ri Eireann ar cruth & ar ceill & gaisgidh & taibhris & ar tighlacadh bidh & tseod do eg a n-Doire Coluim Cille iar caitheamh ocht m-bliadhan & tri do saoghal
Mocoxxoio
Sluaigheadh la Toirrdealbac mac Ruaidhri a Mumain gur loisg Ciarraighi Luachra co n-deacaigh as soin ar fud Mumhun soir gur loisg teach I Caimh a m-bruach Abhann Moire & co rangadur a sceimhilta co Madh Ceithniuil & co Druim Fingein & gurro marbhadh andsa lo-soin Muiridhach O Flaithbheartaigh ri Iartair Condacht & Aodh O h-Eighind ri O Fiathrac Aighne a n-dighailt saraighthi Mo Cuda ge do aisig Toirrdealbac an creachadh
Foslongport la Toirrdealbac mac Ruaidhri a Muidh Birri feadh an geimridh gur reighidh ittir Cloind Carrthaigh & Sil m-Briain & umhla uatha araen do-san
Annal Ao
Mocoxxoiiio
Toirrdealbac mac Ruaidhri ar sluaigheadh go Cicib Danann & go h-imlibh Musgraighi Mithain & a inntogh gan gialla
O Matgamhna & O Suilleabhain &O Caim& O Muircheartaigh & O Faelain do aithrighadh Taidhg mic Muireadaigh Mic Carrthaigh & Cormac mac Mic Carrthaigh a dearbrathair fein do gabail righi 'na fiadhnuise uatha-soin
Aedh mac Donnchadha I Ruairc ri Breithfne & Conmaicne do marbhadh le fearaibh Midhe
Sluaigheadh la Toirrdealbac mac Ruaidhri da dighail sin a Midhe co Loch Craibhe co tainic Enna mac Donnchadha Mic Murchadha ri Laighean & Gall ana theach co tuc a oighreir do annsa gnimh-sin
Tadhg mac Muireadhaigh mic Carrthaigh mic Saerbreathaigh do ég la h-aithrige a Caisil na Righ
Annal Ao
Mocoxxoiiiio
Coblach la Toirrdealbac mac Ruaidhri ar Loch Dergeirt a coinde Laighean & Osraighi & Urmumhun & Eile co tangadur andsna Deisibh co rucadur airgthe mora leo co h-Ath Caille fon Caisg-sin
Impodh do Murchadh mac Domnaill do righ Midhe & do Enna mac Donnchadha Mic Murcubha do ri Laighean & do Tigearnan O Ruairc ri Breithfne ar Toirrdealbac mac Ruaidhri
Sluaigheadh la Toirrdealbac mac Ruaidhrida dighailt sin go n-dearna da creith a n-aighidh a ceile ar Conmaicne co rugadur fir Midhe & Conmaicne a Craibh Ruis Da Carnn air co tucatur cath ann gurro muid for Midheachaibh & for Conmaicni co tugadh a n-ar and
Sluaigheadh la Cormac mac Mic Carrthaigh la ri Deasmuman & la h-Eanna mac Donncubha Mic Murchadha la ri Laighean & la Murchadh mac Domnaill la ri Midhe & la Tigearnan O Ruairc ri Conmaicne gu h-Inneoin a n-Iairtur Midhe do milleadh Condacht & impodh doibh gan cath gan gialla
Mael Seaclainn mac Taidhg ri Muighi Luirg do marbhadh la Tigearnan O Ruairc la ri Breithfne
Mocoxxouo
Toirrdealbac mac Diarmada h-Briain do impogh ar Toirrdealbac mac Ruaidhri I Concubhuir & droitid Atha Luain & Atha Crocha do milleadh la Murchadh h-Mael Seaclainn ri Midhi arna cloisdin sin
Sluaigheadh la Toirrdealbac mac Ruaidhrico h-Acha Bo & as sidhe go h-Ath Cliath goro ghabh righe Laighean & goro indarb Murchadh h-Mael Seaclainn rí Midhe & go tuc tri righi for Midhe deis h-Mael Seaclainn & Domhnall air Airgiallaibh
Cath la Diarmaid O Mael Seaclainn anar marbadh Domnall h-Cearboill ri Airgiall co maithibh a muinntiri
Enna mac Donnchadha mic Mic Murchadha dfaghbail bais
Annal Ao
Mocxxoui
Cath ittir Eochaidh h-Mathgamhna ri Uladh & Aedh Mac Duinn Sleibhe ri eile Uladh inar marbadh iad araen go n-ar Uladh
Sluaigheadh la Toirrdealbac mac Ruaidhri don taibh teas d Osraighaibh co n-deacaidh Cormac mac Muireadhaigh Mic Carrthaigh ri Mumhun sluaigheadh mor eile ana coinde do tobhairt catha do goro inntogh Toirrdealbac gan cath gan gialla
Creac mór la Ruaidhri O Canandain ri Cineoil Conaill a Connachtaibh tar eis Toirrdealbhaigh
Sluaigheadh la Condachtaibh da dighailt na creithi-sin co rangatur Raith m-Both & co tucadur creaca mora leo aisdi
Cormac mac Mec Carrthaigh do aithrighadh do maithibh Mumhun & a dul co Lis Mor a n-oilirthe & bachall do gabhail do and
Teampoll do denamh dó a Caisil & da teampall dég a Lis Mór
Donnchadh mac Muireadaigh Mic Carrthaigh do gabhail righi ana fiaghnuise
Sluaigheadh la Toirrdealbac mac Ruaidhri co maitibh Leithi Cuinn & la Concubhar & la Toirrdealbac da mac Diarmada I Briain co Corcaidh co n-deacaigh Donnchadh mac Mic Carthaigh & Donnchadh mac Con Mara mic Brodcon h-Matgamhna & Aengus Ua Donncubha & h-Caimh co maithibh Deasmuman o h-oin amach gur sgarsat fo sigh & umla uatha leat ar leath do mhac Ruaidhri
Toirrdealbac mac Ruaidhri do dul as sin a Laighnibh gur gab a n-gialla & gialla fear Midhi & Baile Atha Cliath & Concubhar a mac do fagbhail a rigi Atha Cliath
Magnus mhac Ardgair Mic Lochlainn do gabail righe Fearnmuighe & maidm roimhe for Tigearnan O Ruairc og Ath Droichid anar marbhadh h-Ciardha rí Cairbre & h-Dubhda & h-Ragailligh
Maidm eile re Madnus mac Mic Lochlainn for Tigearnan O Ruairc ag Ath Fir Dia ana tucadh ár h-m-Briuin
Sluaigheadh la Concubur mac Ardgair Mic Lochlainn & la tuaisceartt Eireann a Midhe gurro loisgseatt Ath Truim itir cloictheach & teampall guna lan do dainibh indtibh
Concubur & Toirrdealbac da mac Diarmada I Briain do impodh ar Toirrdealbac mac Ruaidhri & dul doibh co Lis Mor Mo Cuda & a lamha do tabhairtt a laim Chormaic Mic Carrthaigh & a tabhairt leo cum an t-saeghail arís & righi Mumhan do gabhail do arís & Donnchadh mac Mic Carrthaigh do indarbadh a Condachtaibh
Goill Atha Cliath do inntogh ar Toirrdealbach mac Ruaidhri & Concubur mac Toirrdealbhaigh mic Ruaidhri do dicur uatha
Annal Madhnus mac Ardgair Mic Loclainn ri Oiligh do marbhadh d O Gairmleagaidh a feall
Mocoxxuiiio
Morcoblach la Donnchadh mac Mic Carrthaigh & la mac An Finnsuiligh I Domhnaill & la mac An Finnsuiligh Í Muirceartaigh & la Finnguine O Caeim & la Gearr na Cuinneog h-m-Bricc a Ciarraighi Luachra gur feall O Concubair orro go tangattur a lorgaireacht uatha a n-Íbh Eathac & ní fada do bi a Mumhain aris gan indarbadh a Condachtaibh
Annal Diarmaid O Mael Seaclainn rí Midhe do marbhadh do Tigearnan O Ruairc co maithibh Iarthair Midhe a Craeibh Treithni & Aongus O Caindealbhain ri Laegaire & Amalgaibh mac Mic Seanain rena n-aburtaighe Cochall Fliuch ri Fearnmuidhe do marbadh sa cath ceadna
Mocoxxouiiiio
Annal- --Sluaigheadh la Concubur mac Ardgair Mic Lochlainn gu Cinel Eoghain & Conaill & Oirgialla a n-Ulltaibh gur airgseatt Druim Both ittir cloictheac & duirrtheac & liubhra
Tangadar Ulaidh 'na coínde go Cnoc Cluana a n-dail catha guro muídh for Ulltaibh co tucadh a n-ár
- Sluaigheadh la Concubur h-Lochlainn co n-Ulltaibh & Airgiallaibh & Conallaigh a Condachtaibh co tucsatt Condachta & Cinel Conaill cath da ceile ar Sliabh Seadhsa gurro muidh for Conall anar marbadh An Garbhanac O Baighaill & Cond O Mul Gaeithe co n-ár Cinel Conaill umpo co n-dearna Toirrdealbac mac Ruaidhri rí Connacht & Concubur mac Mic Lochlainn ri Oiligh sig re ceile gur leathattur na sluaigh da tirthibh fein da gach leith -Ulaidh & fir Fearnmuighi tar Bel Atha Luain a crich Fear Ros co tarla Tigearnan O Ruairc co Craibh Fearnmuighe doibh ag Muine Uachtair Imrimhe gur cuireadh cath atura inar muidh for Ulltuibh dar marbhadh Raghnall h-Eochadha rí Uladh & Cu Midhe O Críchain ri Fearnmuighe & Airgiall & Aedh a mac & Dun Sleibhi h-h-Uirachtaigh ri h-Meith co n-ar Uladh & Fearnmuighi & h-Meith -Coblach la Donnchadh mac Muireadhaigh Mic Carrthaigh a Connachtaibh tar sigh Toirrdealbhaigh mic Ruaidhri & Cormaic Mic Carrthaigh co nn-dearnaidh airgne & loisgte
Annal Ao
Mocoxxxoiio
Sluaigheadh la Cormac mac Mic Carrthaigh & la maithib Leithe Moda ar tir a ain & Ibh Ethac & Corca Laidhe & coblach Leatha Modha ar muir 'na coinne gur brisidur Caislen Buna Gaillmhe & gur airgeadur & gur loisgeadur an baile
Maidm An Claidhe arnamaireac roim an coblach ceadna ar Iartur Condacht inar marbhadh Concubur O Flaithbheartaigh ri Iartair Connacht co n-ár a muinntire
Annal Ao
Mocoxxxoiiio
Teampall dorinneadh la Cormac mac Muireadhaigh Mic Carrthaigh a Caisil do coisrigadh la h-airdeaspog Caisil & la h-easpogaibh Muman gu n-anóir móir
Mael Maedhóg O Morgair do dul a comorbus Padraic la guidhe fear n-Eireann
Cearball mac mic Fhaelain ri O Faelain do marbhadh a Cill Dara la Donnchadh Ua Concubuir Failgi co n-ar O Faelain ac cosnumh abdaine dia ingin
Buideantsluagh la Cormac mac Muireadaigh Mic Carrthaigh & la Toirrdealbac & la Tadhg & la Concubur tri mic Diarmada mic Toirrdealbhaigh mic Taidhg mic Briain Boramha a Connachtaibh gur gearradh & gur loisgeadh cuid mór don Ruaidhbeithigh & gur marbhsat Cathal Ua Concubhuir & Gilla na Naemh h-Flaind & gur loisgeattur Dun Modhairn & Dun Mór & urmor Condacht co tangadur fir Midhe onoir ina conne gur muirseat & gur sgailseat Dun Atha Luain
Do tinoil Cormac mac Mic Carrthaigh aris Muimnigh & Laighnigh & Conmaicne & fir Midhe & Gaill Atha Cliath & Puirtt Lairge & Locha Garman & Corcaighi & Íbh Eathac Corco Laighi ar muir do dul a Connachtaibh co tainic Muireadhach h-Dubhthaigh ardeaspog Connacht o Toirrdealbac mac Ruaidhri o rí Condacht do denamh t-sigha ittir Leit Cuinn & Leith Moda co tuc Cormac sigh do Toirrdealbac a n-anoir an airdeaspuig & co n-deacaigh fein co h-Abhaill Ceithearnnaigh do daingniughadh t-sigha re Toirrdelbac
Briseadh sidha ittir Cormac mac Mic Carrthaigh & Concubur mac Diarmada I Briain guna braithribh
Foslongpurtt le Sil m-Briain a n-aighidh Sleachta Eoghain
Slicht Eoghain do dul a foslongpurtt Sil m-Briain & airgthi mora do tobhairt leo as & Donnchadh mac Briain Gleanna Maidhir mic Murchadha In Sgeith Ghirr & a mac do marbhadh & moran eile fariu
Maidm la h-Osraighibh ar Ibh Ceinnsilaigh dar marbhadh Ugaire O Tuathail ri h-Ceinnsilaigh go n-ár a muinntire
Sluaigheadh la Concubur mac Diarmada h-Briain & la h-Osraighibh co n-Gallaibh Puirtt Lairge a n-Íbh Ceinnsilaigh
Mac Murchadha co n-Gallaibh Atha Cliath & h-Ceinnsilaigh do madmughadh an t-sluaigh dar cuiread ár Puirt Lairge & Osraighi
Annal Doire Coluim Cille ittir tige & teampull & Raith Luiraigh & Raith Both & Cluain Iraird & Ros Camain & Aonach n-Duin & cuid do Cunga Eithín & cuid do Lis Mor & Lann Eala uile do losgad a n-aen bliadhain
Creach la Cormac mac Muireadaigh Mic Carrthaigh & la Deasmumain dar marbhadh leo a Tuagmumain Cu Mara Mor mac Mic Con Mara ri O Caisin
Dochur luirg do imirt orro ag Tochar Cluana Eidhneach dar marbhadh Cian mac Donnchadha Duinn mic Con Mara mic Brodcon ri O n-Eathac & Fingaine h-Caimh & Matgamhain h-Donnchadha & Ua Rinn & mac Lochlainn I Cind Faeladh & Aedh O Concubuir Corcu Mruadh
Mocoxxxouo
Annal Creach la Donnchadh mac Con Chaisil h-Cearbuill ri Fearnmuighe gu Lusga a Midhe
Goill Atha Cliath & Fine Gall uile do breith air os cind Droithitt Atha & cat do chur atura dar marbhadh Radhnall mac Poil Mic Adhmainn gu n-ar Gall Atha Cliath & na Midhe uime
Ceall Ide do argain do Toirrdealbac mac Diarmada I Briain guna braithribh
h-Cinn Faeladh ri Ua Conaill Gabhra do denamh sidha tar ceann na creithi
Mac mic Taidhg I Briain & mac Mail Seaclainn I Bric ri na Deisi do marbad la Cormac mac Mic Carrthaigh & righe Muman & Osraighi do gabhail do fein
Raith Muighe Deiscirt do losgadh & do argain ittir teag & teampull & moran eile uilc do denamh a Ciarraighi Luachra do Toirrdealbac mac Diarmada I Briain & do Tuaghmumain
Annal Sluaigheadh la Concubur & la Toirrdealbac mac Diarmada I Briain go Tuagmumain & la mac Murchadha h-Mael na m-Bó co Laighnibh do innsaighi Puirtt Lairge
Cormac mac Mic Carrthaigh & h-Mathgamhna & O Faelain & O Caimh co maithibh Deasmuman rompo a Port Lairge
Sil m-Briain & mac Murchadha do inntogh da tighibh
Mocoxxxouiiio
Cormac mac Muireadaigh Mic Carrthaigh ri an da cuigeadh don Mumain & imcosnuideac Leithe Modha uile duine is craibhtighi & is calmu & dob fearr um biadh & um edac iar cumdac teampuill Cormaic a Caisil & da teampoll deag a Lis Mor do marbhadh do Diarmaid t-Sugac mac Mathgamhna I Concubuir Ciarraighi& do h-Tailcin a feall ar furalimh Toirrdealbhaigh mic Diarmada h-Briain ana tigh fein a Muigh Tamnac
Annal Ao
Mocoxxxouiiiio
Concubur mac Ardgair Mic Loclainn ri Oiligh do marbhadh do h-Gairmleaghaidh
Cluain Iraird do argain la fearaibh Fearnmuighi & la h-m-Briuin
Sluaigheadh la Diarmaid Mac Murchadha co Laighnibh & co Gallaibh Atha Cliath co h-Inis Mocta co tucadh a n-ár arin loch iar n-argain na h-innsi doibh
Annal Ao
Mocoxlo
Sluaigheadh la Concubur mac Diarmada mic Toirrdealbhaigh I Briain co fearaibh Mumhan & Midhe & Breithfne co h-Ath Fir Dia co tucadh da braghaitt o Donnchadh mac Con Chaisil I Cearbaill do
Creachsluaigheadh la Donnchadh mac Con Caisil I Cearbaill rí Airgiall gur cuardaigh Conmaicne uile co ruc boruma moir aistibh
Annal Ao
Mocoxolio
Maithe Laighean do marbhadh la Diarmaid Mac Murchadha la ri Laighean & Domnall Mac Faelain & Mac Gilla Colmog do dalladh do
Annal Ao
Mocoxliio
Concubur mac Diarmada mic Toirrdealbhaigh mic Taidhg mic Briain Borumha ri Mumhan do ég a Cill Da Lua & Toirrdealbac a brathair do gabhail righe dia eis
Donnchadh mac Muireadhaigh Mic Carrthaigh do teacht co Droithitt do cosnamh righe gurro marbhadh leis Donnchadh mac Ceinneidigh and gu n-deacaigh as sin tar Luachair siar gur h-inntogh arís isna Deisibh iat & gur gabh galur ann e gur fealladar I Flannagain air gur tiglaicadur h-e do Toirrdealbac mac Diarmada I Briain
Annal Donnchadh mac Taidg mic Muireadaigh Mic Carrthaigh do ég ar Loch Gair & e a m-braighdineas ac Toirrdealbac mac Diarmada I Briain
Mocoxliiio
Concubur mac Toirrdealbhaigh mic Ruaidhri h-Concubhuir do marbhadh a fill do fearaibh Midhe & do Fearaibh Tulach & do h-Loith do ri Fear Tulach dairighte iar n-gabhail lanrighe Midhe & Atha Cliath dó
Annal Flannacan Innsi Faithlinn do eg iar caithemh ocht m-bliadhan deag & ceatra da aimsir
Mocoxliiiio
Annal- --Ao
Mocoxluo
Radhnall mac Turcaill ri Atha Cliath do marbad do fearaib Midhe co n-ar Gall uime -Cellach h-Ceallaigh ri Fear m-Breadh do marbhadh gu n-ár Fear m-Breadh uime do Flaitbheartach h-Cathasaigh & do Gallaibh Atha Cliath
- Caisg Easa Duibhe do denamh la Diarmaid Sugac mac Mathgamhna h-Concubair Ciarraighi -Tadhg mac Diarmada h-Briain do leigean amach do Toirrdealbac mac Diarmada h-Briain a brathair don Bachaill Issa & do comarba Padraic co maitibh cleireac Eireann iarna n-gabhail tara slanaigheacht-sin uile -Sluaigheadh la Muircirtac mac Neill h-Lochlaind & la Donnchadh h-Cearbaill a n-Ulltaibh go rangadur Traigh Dun Droma iar maidhm ar Ulltaibh gur airgsitt Leath Cathail & gur loisgeattur & co tucattur ceathra braighdi leo o Ulltaibh iar fagbhail ceathra righ orro
Annal Mael Maedog O Morgair airdeaspuc Eireann uile do ég a Claruail
Mocoxlouiiio
Annal Diarmaid mac Madnais mic Ardgair Mic Loclainn do marbhadh do Laignibh & do Gallaibh Atha Cliath
Mocoxloixo
Domhnall mac Aedha h-Concubuir do marbhadh do Ruaidhri mac Toirrdealbhaigh I Concubuir
Mocoxo
Annal Muircheartach mac Toirrdealbhaigh mic Diarmada I Briain do ceangal re Tuaghmumhain & do aithrighadh a athur fein
Tadhg mac Diarmada I Briain & Diarmaid Sugac h-Concubuir do gabhail Muirceartaigh a feall & a cosg do Toirrdealbac
Tadhg mac Diarmada h-Briain dimpogh ar Toirrdealbac a brathair fein & Toirrdealbac mac Ruaidhri h-Concubuir do teacht leis do cosnumh righe Mumhun dó
Baidh do gabhail Sleachta Eoghain Moir i n-aighidh t-Sil m-Briain & h-Concubuir Ciarraighi & Toirrdealbaic mic Ruaidhri & righ do denamh orro fein do Diarmaid mac Cormaic Muighi Tamnac mic Muireadhaigh Mec Carrthaigh & dul doibh a Ciarraighi Luachra & beith oighthi indti aga losgadh & aga h-argain & ruaig arnamaireac a cinn t-Sleibhe Mis do Ciarraighi dar cuiread a n-ár
Toirrdealbac O Briain & Diarmaid Sugac O Concubuir do teacht sluagh lanmór conna n-imircibh tar Sinainn & a Ciarraighi a coinne a ceile a n-Ibh Conaill gur indarbattur Diarmaid mac Cormaic Muighe Tamnach tar Monaigh Moir bu dheas cum Donnchadha mic Cein mic Donnchadha Duin I Matgamna
Do teithittur I Muirceartaigh & I Failbhi & a roib o Sliabh Mis atuaigh co Ferdruim a n-Ib Eathac
Is andsan aimsir-sin tuc Diarmaid Sugac h-Concubuir longa leis ar rothaibh o Eas Duibhe co Loch Lein & do fassaigheadh o Luimneac co Corcaigh & o Port Lairge co Cnoc Brenaind don cogadh-sin
Do leanattur Sil m-Briain Diarmaid Mac Carrthaigh tri Musgraidhe bu dheas go Ceann Eith do argain
Do cuir Diarmaid mac Cormaic & maithi na n-Eoghanacht teachta uatha do iarraidh Toirrdhealbhaigh mic Ruaidhri ri Condacht & Diarmada Mic Murchadha ri Laighean a n-aighidh t-Sil m-Briain
An oidhche tangattur Connachtaigh & Laignigh co h-Abhainn Moir as Isin oighthe rangattur Sil m-Briain co Corcaigh
Do imighittur arnamaireac tri Moin Moir budh tuaigh ar n-denamh morain uilcc ar muintir Barra & mac Cormaic & Í Mathgamhna & I Donnchadha & I Caím & I Muirceartaigh go maithibh Eoghanachta ina n-diaigh ac toraigheacht orra lá ciach et nír airgittur Sil m-Briain Connachtaigh & Laighnigh noco tarla ina measg iad guro muidh ar Sil m-Briain roim na tri sluaighid-sin dar marbhadh Concubur h-Briain & Flaithbheartac h-Deaghaidh & Eineislis h-Grada & tri mili don t-sluagh o h-oin amach
Do fag Torrdhealbhach h-Briain & Diarmaid Sugac h-Concubuir beacan marcac an cath tri an ceo gan airiughadh tar Abhaind Moir budh tuaigh
Do leig h-Concubuir fis uaidh co h-Inis Faithlind do innisin sgel an madhma don muinntir do bí indte
Arna cloistin doibh-sean go lingeattur ana longaibh & do fagattur iat arin taebh tuaigh do Loch Lein & docuadur fein a Ciarraighi gan airiugadh
Docuaidh Diarmaid mac Cormaic Muighi Tamhnac co maitib Sleachta Eoghain a Ciarraighi gur airgittur & gur muirittur a toighe & a n-duinte & cor cuardaighdar a n-daingneaca & a coillte & gur tugadur braighde o h-Concubhair leo ris gac ní do iarattur cinco fada do comhaill h-Concubuir orro
Rí na n-Deissi Muirceartac O Bric do marbhadh do Diarmaid mac Cormaic Muighi Tamnac a laimh aige fein iarna gabhail fada roime sin a Lis Mor Mo Cuda dó
Mocoloio
Annal Toirrdealbac h-Briain do teacht a Ciarraighi do neartugadh h-Concubuir a n-aighidh mic Cormaic
Diarmaid mac Cormaic co maithibh Sleachta Eoghain Moir do dul ina ceann a Ciarraighi gur tathfainn Toirrdealbac & Diarmaid Sugac assa tir amach gur mill & gur airg an tir uile co tuc Mac Beathadh & Mac Craith dis mac athar Diarmada Sugaigh re laimh fein os cind an tire
Sigh do denamh do Toirrdealbac h-Briain & do Tadhg a brathair eile & creacha mora do denamh doib a n-Ib Conaill ar mac Cormaic
O Cuilein do dul a Ciarraighi & Ard Feartta Breanainn do losgadh ar aes gradha Diarmada I Concubuir
Corcach & Imleach Iubhair & Lis Mor & Cuil Collainge do losgadh an bliadhain ceadna
Fingin mac Mec Carrthaigh do marbhadh do Ibh Suilleabhain arna tabhairt ar eigin asna macnaib a timcill ronda creichi ac Lic Lachtáin
Mac Girr Uille do buail do tuaigh h-e ina ceand
Mocoloiio
Annal Tadhg mac Diarmada I Briain do inntogh ar Toirrdealbac a brathair fein tar minnaibh & tar slantaibh & ceangal do re Diarmaid mac Cormaic Muidhe Tamnac & re Toirrdealbac mac Ruaidhri I Concubuir ri Connacht & re Diarmaid Mac Murchadha ri Laighean & Toirrdealbac mac Diarmada I Briain do innarbadh doibh a Cinel Eoghain co Muircirtac mac Neill h-Lochlainn
Sluaigheadh la Tadhg mac Diarmada h-Briain & la Murchadh mac Mic Murchadha & la Mael Seaclainn Crosac ri Midhe & la Ruaidhri mac Toirrdealbhaigh mic Ruaidhri I Concubuir co h-Ath Maighne a n-Iartar Midhe
Sluaigheadh la Muirceartac mac Neill h-Lochlaind ri Cineoil Eoghain & la Donnchadh O Cearbaill co n-Ulltaibh & go Conallchaibh & la Toirrdealbac mac Diarmada I Briain a coinne Taidhg I Briain co h-Ath Maighne gur teilgittur asa tri fosslongportaibh iad & gurro marbhattur dibh & do an Torrdealbhach h-Briain co tuaisceart Eireann a Tigh Tille an oidhche-sin fo buaid cosgair
Gorta romor do fas a Mumhain an bliadhain-so re h-imad an cogaidh gur sgail fo Eirinn ar gac leath
Tadhg mac Diarmada h-Briain do dalladh tre mirbuilibh cleireac & minn Eireann do bi a slanaigheacht itir & Toirrdealbhach h-Briain a brathair
Annal Bearnard ab Claruail airdceand manach na h-Eireann & na h-Eorpa uile do ég
Mocolo o
Diarmaid Sugac mac Mathgamhna I Concubhuir ri Ciarraighi & Chorco Duibhne do ég iar moran do tribloid an t-saeghail
Tairrdealbhach mac Diarmada I Briain do teacht a Mumain arís & creach Mona Moire do denamh do ar Diarmaid mac Cormaic
Creach la mac Cormaic air-sean 'na dighailtt gan fuireac
Tadg mac Diarmada h-Briain do ég a Lis Mor Mo Cuda gan fis da lucht fritholma
Sluaigheadh la Muirceartac mac Neill tar Eas Ruaidh a Condachtaibh gurro mill Mad n-Ae & Mad Luirg & Dun Imdain & co tangattur tri Condachta tar Ath Liag soir & as sin co h-Ath Cliath gur gabadur a righi
Annal Amhlaibh O h-Eidirsgeoil ri Corco Laighe do marbhadh a n-dorus teampuill Brenaind Birra
Ao D
Mocoluo
Annal Cuilen O Cuilein ri h-Conaill Gabhra do marbhadh do h-Cinn Faeladh & e fein do marbhadh ana eiric co luath
Toirrdealbac mac Ruaidhri mic Aedha An Gha Bearrnaidh mic Ruaidhri Na Soidhe Buidhi airdri Teora Condacht & imcosnam theoir na h-Eireann & a rí go freasabra do reir droinge do ég
Anno Mocolyio Annal Creach la Tigearnan O Ruairc a Laighnibh go ruc Diarmaid Mac Murchadha & Gaill Atha Cliath air a Cuasan I Brain co tugattur rian madma air & ar Breitneacaibh
Mocl
Lis Mor Mo Cuda do losgadh etirr teagh & teampall acht beacan
Daimhinis do losgadh idir teag & teampall
Annal Sluaigheadh la Muircheartac mac Neil h-Lochlainn cu tuaisceart Ereann leis do teacht gu Luimneac diaruigh braghad ar Toirrdealbhach mac Diarmada h-Briain
Mocl
Brian mac Donnchadha h-Briain & Donnchadh mac Aedha h-Cearbuill mic righ Eoghanachta Locha Lein do marbhadh a cheile iar marbhadh mic Aedha h-Ceallachain & da h-Donncada & moran ele an la ceadna
Sluaigheadh la Ruari mac Toirrdealbhaigh h-Concubuir rí Condacht & la Tiarnan h-Ruairc go h-Ath na Casbearna a crich h-Seagan
Sluaigheadh la Muircheartac mac Nell h-Lochlainn & la Donncad h-Cearbuill 'na coinne gunuigi sin
Do cuiread cath aturra goro maedmhuigh for Connachtuibh & for I Briuin & for Conmaicnibh da tucadh ár orra
Amhlaibh mac Aenghasa h-Donnchadha do dul ar creich a n-Uaithne goro marbhadh lais h-h-Ifearnain & h-Cathail & morán ele
Concubhar mac Domhnaill h-Briain & a mac do dallad la Toirrdealbhach mac Diarmada h-Briain
Tempall mor Achaidh Da Eo da crichnughadh do Amhlaibh mac Aengusa h-Donncugha
In t-Amlaibh-sin fein h-Donncugha airdrigh Eoganacht Locha Lein forlamhuigh Iarmumhan do marbhadh a Magh Briughain ar bru Shiubhri la Muircheartac mac Toirrdealbhaigh h-Briain & la Tuaghmumhuin & Mathgamhain mac Mathgamhna mic Meic Carrtaigh do marbhadh fairis & tucadur a clann fein & a muinntear corp Amhlaibh leo gu Eachaidh Dá Eó & do h-adluicead cu h-anorac acu e gu n-iumnaibh & salmaibh & aithfrinnibh ar taeb deis an teampuill-sin do cumdaigheadh leis fein a n-anoir na Trinoide & Mu ire
Sluaigheadh la Muircheartac mac Neill co n-Uirgiallaibh & Ulltaibh & Conallchaibh a Connachtaibh goro millseat Dun Mor & bailigha imdha ele & tangadur gan sigh gan cath dá tigh
Sluaighead la Muircheartac mac Neill go tuaisceart Ereann cu tucatur righi Midhi do Donnchadh h-Mael Seaclainn & goro airgidur h-Finnulain & irmor Dealbna uile
Annal Mo cl Aed h-Oisin airdeaspog o n-ainmnightear Gilla Ae da Corcaighi do ég
Donnchadh h-Maeil Seaclainn ri Midhi do marbhadh a feall do Ib Finnollain
Domhnall mac Mail Muadh ri Ceinel Becce do marbhadh d Ibh Mathgamhna
Moc
Sluaighead la Muircheartac mac Neill h-Lochlainn go tuaisceart Erinn & go Mideachaibh & Laig hnibh & Gallaibh Atha Cliath & co roinnsid in Breithne & Connacht uile guro umlaigh Ruairi mac Toirrdealbhaigh h-Concubuir ri Condacht do Muircheartac mac Néll h-Lochlainn
Annal Mociii
Donncad mac Donncudha mic Cithaigh Mic Carrtaigh coinneall en i gh & eangnumha Cloinne Carrtaigh do marbhadh do Diarmaid mac Cormaic Muidhe Tamhnach a feall iar n-imurcradh a ceile dóibh anda Mu Cuda a geann a roibhe do minnaibh ele aturra
Cocad do fas itir Somairle Mac Gilla Admanain ri Indsi Gall do Alban loingeas mor do teacht o Ath Cliath do
Creach le Toirrdealbach O m-Briain ar Diarmaid mac Cormaic tre Druim Finghin da rug moran bo leis
Annal Mociv
Muirceartac mac Toirrdealbach mic Diarmada h-Briain do ceangal re Tuaghmumain a n-aighidh a athar fein & a innarbadh doibh go teach Diarmada mic Cormaic go Lis Mor go tug braide & oglacus do Diarmaid mac Cormaic do cinn neartaighi leis a n-aighidh Muircheartaigh a mic fein & Ruaidhri mic Toirdealbhaigh h-Concubuir righ Connacht
Sluaigheadh la Muircheartach mac Toirrdealbach h-Briain & le Ruaidri O Concubuir a n-deaghaid a athar da innarbadh o mac Cormaic dar marbhadh leo Gilla Ailbe O Deaighaigh & ro inntaighidur gan Toirrdealbach dinnarbadh & gan sigh re mac Cormaic
Sluaigheadh la Muircheartach mac Neill h-Loclainn gu fearaib Fearannmuide & gu Ceinel Conaill & Eoghain a n-Ulltaibh goro millsidar mainistir manach Iubair Cinn Trachta & goro airgsid Saball Padraig a Rinn Moin & Dun Da Leathglas & Aentreabh & Baile Cluig Comaill & Ulaidh uile & Dal n-Araighi acht beacan & do innarbadur Domnall mac Con Uladh a righi n-Uladh
Sluaigheadh la Ruaidhri mac Toirrdealbach h-Concubuir & la Tigearnan O Ruairc an guro argsit muintir Innsi Padraic & na cailleacha & bloidh mor do losgad
Annal Mocu
Ard Macha guna tri teamplaibh do losgadh acht rigleas Poil & o Daraigh Colaim Cille go Craibh Brigide
Muircheartach mac Neil h-Lochlainn ri Oilidh do gabhail Eochadha mic Con Uladh Mic Duinn Shleibe ri Uladh a cairdis Crist fein a Camus Cumguill na tigh casga iar m-beith doibh fa aenmeis oidid gonuigIsin & a breith lais gu h-Inis Aenaigh & a dalladh ann sin tar slanaigacht cumarba Padraic & na Bacla Isa & Cluig an Udhachta & Sosgela Martain & Misaighi Cairnigh & na tri sgrin a Teampoll na Sgrin go minnaibh tuaisgirt Ereann umpu & tar slanaigheacht Donncaidh mic Con Caisil h-Cearbuill ri Uirgiall go maitibh tuaiscirt Ereann idir Conallaibh & Eoganuib & idir laechaibh cleircibh
Rainig an sgel-sin O Cearbuill a t-slanaigheacht do brisidh & a dalta do dalladh
Dorinne sidh re Ruaidhri h-Concubhair ri Connacht & re Tigearnan O Ruairc & rug leis Irgialla o Sliabh Beatha h-gheas & Conmaicne & h-Briuin & docuaidh a Tir n-Eoigain
Do bi Muircheartach mac Neil a Tealaigh Og & tainig a coinne h-Cearbuill go Figh h-n-Eatach & tugadar cath ann goro maidh for Ceinel Eogain gur marbhadh Muircheartach mac Neil h-Lochlainn ri Oiligh ann & do beanadh a ceann de a n-eanach Isa & Padraic & h-I Cearrbuill
Docuaidh h-Cearbuill as sin gu Madh n-Imclair & dordaigh Aedh h-Neil a righi for Cenel n-Eogain
Andsan aimsir-sin rug Diarmaid Mac Murcadha ri Laigin Dirboguill ingean Murcadha Meg Floinn bean Tigearnain h-Ruairc ri Breithne & Mighe do reir coda dona leabraibh ar elogh eir sgath eigni leis
Arna cluinsin sin do Tigearnan do cuir fis gu Roidhri mac Toirdealbhaigh ri Connacht & docuadar le ceile gu Gallaibh Atha Cliath & gu Mideachaibh & gu h-Ib Faelain gur loisgidar Fearrna Mor Maedhog guna teampullaibh uile & gu tugsat braighdi leo o Mac Murcuda
Sluaigheadh ele la Roidhri O Concubuir gusan muinntir ceadna go Fearrna guro bris teach cloithi Mic Murcuda & guro innarbadur e fein tar muir soir dinnsaighi righ Saxan annsa Fraingc
As e fa ri Saxan ann sin Cing Hannri Diuic na h-Orumointi & Aicitainia & Angón & Tigearna Breatan & Alban do reir leabur na n-Gall arrochtain Mic Murcu cum an righ do chuir failti roime & dfosd tamall faris h-e; do leg tar ais a Saxanaibh gu leithiracibh h-e & gu n-innmus; o narb eidir leis fein teacht na a t-sluaigh le Mac Murcadha tug cead da gac duine lenu aill teacht le Mac Murcudha a n-Erinn do gabhail a tiri aris
Tainig Mac Murchadha go Brisdo & dorinne cunnrad re Ruisdeard Iarla Sdrangueil Mac Gillbeard & Aine ingin Mic Murchadha do tabhairt don Iarla & cuigeadh Laighin o lo Mic Murchadha amach do cinn teacht a n-Eirinn do gabhail nirtt do Mac Murcuda sa t-samradh dar cinn
Dfag Mac Murchadha Brisdo & docuaidh aran taeb budh thuaigh do Breathnaibh
As e ba righ Bretan ann sin Ris Mac Gribhfin
Rainic Mac Murcuda da innsaighi & do eagain a cuis fein ris & mar do h-innarbad h-e & do iar cobair aran Dfaem an rIsin dó & do bi go maith ris
Annal Moc Sluaigheadh Ereann la Roidri mac Toirrdealbhaigh h-Concubuir gu Macaire Arda Macha & as sin gu Bealac Greine & do Tigh Damnatan & trid An b Fotair tar Sliabh Beatha & a Madh Leamhna & gu Fearrnac na Meabhla toghad
Tangadar maithi an tuaiscirt ana coinne & tugadur ceathra braidi dó a dó o Sliabh o tuaigh & a dó o Sliabh o geas co n-abuirti ri Ereann re Ruaidri ann sin
Annal Moc Do gabh Mac Murcada lam ar ri Breatan fan cungnum do geall dó do cur leis dinnsaighi Ereann; & is e cungnum tug an ri dó Robeard Mac Sdiamna do bi a prisun aigi tri bliadhna do tabhairt cuighi & a dainginiughadh re Mac Murchadha cuinn teacht a n-Eirinn leis do cinn a leicin amach & an meid dfedfadh do comeirgi
Tainic Mac Murchadha tar muir as sin gu Fearrna & do bi ann ar folach feadh an earraigh
Toirrdealbac mac Diarmada h-Briain ri h-Ereann acht beac do ég
Muircheartach Duin na Sgiath mac an Toirrdealbhaigh-sin do marbhadh & do losgadh le Concubur mac mic Concubuir h-Briain .i. Slapar Salach
In Concubur-sin Slapur Salach do marbhadh la Mael Seachlainn h-Faelain & la a mac a cinn tri la 'na diaigh sin
Enna mac Diarmada Mic Murcadha do dalladh la Domnall Mac Gilla Padraig ri Osraighi
Donncadh mac Con Caisil h-Cearrbuill airdri Uirgiall an ti do gabh righi Mighi gu Clochan na h-Imirimi & rigi Uladh & dia targas gu minic rigi Cinel Eoghain ardordan tuaiscirt h-Ereann & cidh na h-Ereann uile ar cruth ar ceil ar gaisgeadh ar baidh ar braithresi ar beoghacht ar righ ar smacht ar tinacul seoid & bidh & ratha & tuarastuil do laechaibh & do cleircibh ar m-badhad gac uile uilc & togbhail gac maitisa ar cumdach cluig & bachall & mainistreach cananach & manach Solam intamhlaighteac ar sidhamla ina tir fein ar meadhon & fri gac tir ana timcill iar n-aithrighi & iar timna imad oir & airgid & allaigh & iar catheamh cuirp Crist dfagail bais
Robeard Mac Sdiamna do teacht a n-Erinn mar do geall do Mac Murchadhaur & do ridiribh & tri sguer & tri bobha
Caladh do gabhail sa Banab & a longa do fagbhail doibh & foslongport doibh aran caladh na go tainic Mac Murchadha cucu do comeirgi
Is iad ridiri as fearr tainic le Roibeard Mac Sdiamna ann sin Muiris Mac Gerailt & Roibeard Di Barra & Maelairi Mac Hannri & Herbi O Moinmuirti & as e an t-Eirbi-sin tug mainistir Duine Broith amach
Do aithdaingnidur ara cunnrad & do sgaeilidur a m-bratacha & do ghluaisidur daentoil dinnsaighi Locha Garman & do gabadur h-e & arna gabhail tug Mac Murchadha h-e do Roibeard Mac Sdiamna mar do geall & do Muiris Mac Gearailt & an cuntae do taebh toir & don taebh tiar de & tainic as sin a n-Osraidhi & tug ar ann & do gab braidi Mic Gilla Padraig re beith umhal do
Rangadar na sgela-sin go Roidri O Concubuir re n-aburtai ri Ereann an aimsear-sin
Do chruinnidh dha roibh umal dó do sluaighibh Ereann & docuaidh go Fearrna & Mac Murchadha ar dainginacibh coilli a n-aici Fearrna go n-dearrnadur sidh: ingean h-Concubuir do Diarmaid Mac Murcadha mur mnai & Mac Murchadha do cur na ridiri uadha tar ais & gan ni is mo do eachtrannaibh do tabhairt a nh-Erinn na do gabhail re h-ais innti
Tug a minna fein & a mac a laim h-Concubuir ris sin do comhall
Began ana diaigh sin do cuir Mac Murchadha leitiracha a Saxanaib ar ceann Roiseard Iarla Sdranguel
Do cuir an t-Iarla Remann Reamur Mac Gearailt ur ridiri & mbodbha & tri do cobair do Mac Murchadha & dona ridiribh oir fa mac dearbrathar athar do Roibeard Mac Sdiamna & do Muiris Mac Gearailt h-e do reir leabur na n-Gall
Tainic Remann a tir ceathra mile o Port Lairge sair & arna fis sin do Mael Seaclainn h-Faelain & do lucht Puirt Lairge docuadur tri mile do dainibh do dul ar Remann annsan daingin ana raibh
An cead duine docuaid tar diic dib do buail Remann do cloideam sa ceann h-e gur sgoilt ar dó an ceann
Arna faisgin sin don buidhin fa goire do teithadur gu diair a ceann a muinntiri & odconncadur deireadh an t-sluaig a tosac ag teiteadh 'na ceann do teithadur fein & do leanadur na Saxanaigh iad & tugadur a n-ar idir badhadh & marbhadh
Domhnall Mor O Briain mac Toirrdealbhaigh mic Diarmada mic Toirrdealbhaigh mic Taidhg mic Briain Boramha do gabhail righi Tuaghmuman & Brian mac Toirrdealbhaigh h-Briain do dalladh leis
Annal Moix
Tomas do Canntuiberi airdeaspoc Candtuberi & primfaigh Saxan uile do marbhadh ar lar teampaill Canntuiberi do muinntir Hannri mic na Banimperi ri Saxan
Tainic Roisdard Iarla Sdrangueil da ridiri & mile bodhba a n-Erinn do cobair Mic Murchadha la le Parrtaloin
Tainig Mac Murchadha guna ridirib ana coinne & tug se Aine ingean Diarmada don Iarla a ingin posta do cinn cur leis do gabhail Eireann & tugadur aighidh arnamaireach ar Port Lairgi & do gabhadh leo h-e
Arna cluinsin sin do Diarmaid mac Mec Carrthaigh docuaidh fein guna bfuair do Muimneachaib leis go Port Lairgi 'na coinne & tugadur deabhaidh da ceili ann gur marbhadh Catal mac Amhlaibh Moir h-Í Donnchadha & Ragnall O Rigbardain & mac Imair h-Catail & ar na Saxanach don taeb eli
Mac Murchadha & an t-Iarla gona ridiribh do dul go h-Ath Cliath & a roibh do Lochlannaibh & do ceannaigibh & daithtreabhaibh ann do innarbadh as & imad ban & fear & macaem do marbhadh & do badhadh ann & imad oir & airgid & edaigh do breith as & an t-Iarla Saxanach dfagbhail a coimead & coimead an baile a h-ucht Diarmada Mic Murchadha a n-dighailt a athar do marbhadh go h-olc do lucht Baile Atha Cliath roime sin & madra marbh dannlacadh lena corp a talmhain mur fuath & mur tarcisni do
Mac Murchadha guna Gallaibh & guna Gaeidhalibh do argain urmoir Midhi & Cluana h-Iraird & do losgadh Ceanannis & na Breithni
Annal Moci
Diarmaid Mac Murchadha ri Laghean do eg a Fearrna
Iohannes Orcach & Turcaill da aramann Atha Cliath do teacht a n-Erinn do dighailt a n-dithi & a n-innarbta a Baile Atha Cliath tri long do Lochlannaibh & cath do cur dona Lochlannachibh & dona Saxanachibh a timcill Atha Cliath & an dis armann-sin Atha Cliath fre re do marbhadh ann go n-ar an loingis Loclannaigh
Maghnas mac Con Uladh mic Concubhuir ri Uladh do marbad le dearbraithir fein le Donn Sleibi
Sluaigheadh la Tigearnan O Ruairc go sochraidi h-m-Briuin & la Domnall mac Mail Seacloinn Crosaigh go n-Oirtir Midhi & la Murcadh h-Cearbuill go n-Uirgiallaibh & go n-Ibh Meith do dicur na ridiri a h-Ath Cliath & na Saxanaigh do dul a coinne na n-Gaeidhel gu Cill Maidneann & cath do tabhairt da ceile & do bris arna Gallaibh & do leanadur na Gaeidhil seoch an m-baille sair & o deas iad gac ní nac deachaidh sa m-baile asteach leisna ridiribh
Do fan O Ruairc ar faithci an baile beacan marcsluaigh & arna faicsin dona ridirib do buailidur fein asin m-baile amach eir O Ruairc & do marbadar Aedh mac Tigearnain h-Ruairc & do maidh ar O Ruairc & an uair doconncadar na Gaeidil h-Ruairc ag teitead do teitadur fein & do leanadar na ridiri iad & do marbadar moran dibh
Maidm an Luaithrigh gunuigi sin
Annal Mocii
Hanri mac na Banimpiri ri Saxan & Diuic na Normointi & Ecitainie & Angon do teacht a n-Eirinn ridiri & imurcaidh marcsluaigh & coisidhi & cuan do gabhail a Port Lairgi la San Lucas Easbul
Is e dobo papa an tan-sin an treas Asainder & dob impiri Frediricus & Loidiuicus 'na ri aran Fraingc
Roidhri mac Toirdhealbhaigh mic Ruaidhri h-Concubhair os cinn Ereann Aedh h-Neil os cinn Cinel Eoghain & an cuigid uile
Donn Sleibhi mac Con Uladh mic Concubuir os cinn Ulltac
Domhnall Mor mac Toirdealbhaigh mic Diarmada mic Toirdealbhaigh mic Taidhg mic Briain Boramha ar Tuagmumain & aran dara cuigidh don Mumain
Diarmaid mac Cormaic mic Muiridigh Mic Carrthaigh aran cuigidh eli
Donnchadh mac Cein mic Donnchadha Duinn mic Con Mara mic Brodcon mic Mathgamhna mic Cein mic Mail Muaidh ar Ibh Eatac
Lochlainn O Mic Tire ar Ib Mac Caille
Mael Seaclainn O Faelain arna Deisibh
Domhnall h-Gilla Padraig ar Osraidi
Domnall Caemanach mac Mic Murchadha ar Laighnibh
Murcadh mac Donnchadha mic Con Caisil h-Cearbuill ar Uirghialibh & ar fearaib Fearrnmuidhe
Domnall mac Mael Seaclainn Crosaigh eir Oirthear Midhi
Tigearnan O Ruairc ar Garbtrian Connacht & adertai ri Midhi ris
Ni fada do bi ri Saxan a Portt Lairgi an uair tainig Diarmaid Mor cuigi ana teach & tug braigdi & umla do
gu gar 'na diaigh sin docuaid Domnall Mor O Briain & Donnchadh mac Cein h-Matgamhna ana coinne ar boird t-Siure & tugadar umla dó
Docuaidh ri Saxan as sin go h-Ath Cliath & dumlaigidar Laignig do & Domnall Caemanach dó
Tigearnan h-Ruairc & Murcadh mac Donncadha h-Cearbuill & Donn Sleibi ri Uladh do teacht gu teach an righ gu Baile Atha Cliath & umhaloid do tabhairt dó
Annal Mociii
Ri Saxan dfabgail h-Ereann & Hugho Do Lasaigi do fagbail do mur consdabla ana inadh fein maille re neart mor
Cealla iumda do milleadh dona Seaxanacaibh deis an righ
Tigearnan h-Ruairc do marbhadh don consdabla do Hugo Lasaighi & do Cloinn Gearailt eir Cnoc h-I Ruairc & h-e ar n-dul cum coinne Muirseiser ridiri dibh do anmuin ara n-echaibh & an uair fuairadur h-Ruairc ag teacht ar laithair mar a roibe an consdabla do t-saighidur sleagha ann & do beanadar a ceann de & do crochadur a colainn a n-diaigh a cos ar an taebh tuaigh do Cill na Truan
Domnall mac Gilla na Naem h-Feargail do marbhadh dona Saxanacaibh ceadna
Donn Sleibe mac Con Uladh mac Concubuir Mic Duinn Sleibe ri Uladh do marbhadh la h-Ib Eatach & la h-Ib Breasail & la h-Ib Nialain & ar Uladh maille ris a n-digail Mic Gilla Easpuig do marbadh tar t-slanaigheacht minn & cleireac tuaiscirt Eireann caegis roime sin
Ruaidhri mac Con Uladh do gabhail righi n-Uladh & Nial mac Con Uladh a dearbraithir fein do dalladh do
Gilla Aedha easpog Corcaidhi do ég Mociiii
Iarla Sdranguel do teacht a n-Ibh Ceinnsilaigh & Domhnall Caemanach & h-Ceinnsilaigh da marbhadh da da muinntir
An t-Iarla ceadna do teacht sa Mumain go Lis Mor Mo Chudo & a airgin uile asa lar & mile marg do buain don legaid a cumaigh asa teampull mor; inntogh do tar ais as sin go h-Ath Cliath
Annal Mocv
Domnall Mor h-Briain do tabairt madma aran Íarla Saxanach & arna ridiribh ag Durlus O Fogarta & ceithri ridiri do marbadh ann & do dainibh ele da muinntir
Odcualadur lucht Puirt Lairge sin do marbadar an da do t-Saxanachibh do fagadh aga coimead guna consdabla
Docuaidh an t-Iarla as sin san aidci gu h-ailean don taebh t-sair do Port Lairge & do bi da mí ann nogu n-deachaidh as gu Baile Atha Cliath
Annal Mocvi
Sluaigheadh la Domnall h-m-Briain a n-Eoghanacht Locha Lein & as sin a Ciaraighi & a n-argain idir cill & tuaith
Diarmaid Mor Mag Carrthaigh do gabhail do Cormac Liatanac a mac fein & righ do radhadh ris fein a n-inad a athar
Domnall mac Amlaib h-Mail Ruainaigh ri Fear Manach do losgadh la braithrib fein a cloictheach Daiminnsi
Diarmaid mac Cormaic do teacht amach & a righi fein do gabhail
Mac Taidg h-Briain & Mathgamain h-Briain do dalladh la Domhnall Mor h-m-Briain
Domhnall Caemanach & Mac Gilla Padraig & Remann Mac Gearailt guna ridiribh do teacht gu Luimneac & a gabhail & a h-argin
Cormac Liatanac mac Diarmada Moir Mec Carrthaigh do marbhadh la Catal Ogar & la Concubur h-n-Donncadha & la maitibh Deasmuman & la h-Ib Suilibain dairithi a n-dighail a athar fein do gabhail & daitrigadh & Mic Craith h-I Suilibain & Concubhuir h-I Domnaill maille re moran ele do marbhadh do ag gabhail Diarmaid Mec Carrthaigh
Domnall Caemanach & h-Gilla Padraig guna ridiribh do teacht o Luimneach a Musgraidhi Aeda guro airgseat Bealach Atha & Cuil Eidhni
Docuaidh Diarmaid mac Cormaic 'na coinne & dorinne sidh riu & gac a roibe do braidhibh Muman acu-san dfagbhail aigi-sium
Do loisgidar & do mac ura dur Tuagmuma fein Luimneac ar eagla go n-inntogais na Saxanaigh innti aris da h-aithrighadh
Do crochadur na Saxanaigh Maghnas h-Mael Seachloinn do bi a laim acu fein & dorinnadur caislen a n-Dunach Seachloinn & caislen a n-Ath Truim & caislen a Sgrin Coluim Cilli & caislen a Numan & caislen a Cnomodh
Nial mac Muircheartaigh mic Neil h-Lochlainn ri Cinel Eoghain do marbhadh la Muinntir Branain na Glinne
Sluaigheadh la Mael Seachloinn h-Loclainn ri Cinel Eoghain a n-Ulltaibh gu tug a n-giala lais
Creach la Saxanachaib Atha Cliath & na Midhi go Finncarn t-Sleibi Modhornn & go Gort Conaing dar marbsat daine & dar rugsat ba iumda leo
Creach ele leo gu tuaisgeart t-Sleibe Fuaid gu n-dearrnsat airgni imda
Tugadar fir Fearrnmuigi amus forro a Fidh Conaile dar marbadur drem mor dibh
Do fasaighdur Gaill Atha Cliath & na Midhe Iriala o Boin gu Sliab Fuaid & dorinne Ricard Pleimeann caislen a n-Dumaigh t-Slaine
Roisdeard Iarla Sdranguel do eg a n-Ath Cliath gu h-ainfirenda amhail do dligheadh iar seirg lanfada a n-dighailt ar airg & ar fasaigh do ceallaibh naem
Sluaigheadh la Mael Seachlainn O Lochlainn ri Cinel Eoghain gu Ceinel Eoghain & gu fearaibh Fearrnmuidhi & Irgial gu Slaine dinnsaighi Ricaird Pleimeann guro brisadar & guro muiredar an caislen dorinne Ricard a n-Dumaigh t-Slaine tre mirbuile Dia & Padraig & easpuig Eirc & na naem asa cealla do fasaigh & do airg Ricard & rugadur leo as gac a bfuaradar do dainibh & deachaibh & do maith ele ann Muidhe h-Floinn ri h-Turtaire & b Fear Li & Dal Riada & Dal Araighe do marbhadh a feall la dearbrathair la Coin Mighe h-b Floinn & la Fearib Annal Mocvii
Muircheartach mac mic Domnaill Mec Carrthaigh do tabairt Milis Gogan & Mic Sleimne leis gu Corcaigh & a h-argain & fostlongport do deanum innti doibh
Buigean dibh do dul o Corcaigh dinnsaighi Puirt Lairgi & Gaeidhil deirgi doibh da gac leith do Lis Mor & na Saxanaigh uile do marbhadh acht beacan
Cogad mor do fas idir Domnall Mor h-m-Briain & Diarmaid Mor Mac Carrthaigh gur fasaighdur o Luimneac gu Corcaigh & o Clar Doire Moir & o Port Lairgi gu Cnoc Breanainn idir cill & tuaith gur teithadur h-I Mac Cailli tar Lai o deas a n-Ib Eatach & gur teitadur Eoghanacht Locha Lein gu Feardruim a n-Ibh Etheach fos & Ciarraighi Luachra a Tuaghmumain & h-I Cairbre & h-I Conaill & h-I Donnmain a n-Eoghhanacht Locha Lein & uman Mangartain
Sluaigheadh la Domnall Mor h-m-Briain sa Mumain gu rainic Cnoc Breanainn & gur airg h-e
Domhnall mac Amhlaibh Moir h-Donncadha & Cuilen h-Cuilain & maithi Deasmuman do denum creach Macaire Caisil a n-eiric na creiti t-siar mur adubhairt an file:
Olc ata Muma na marc idir Eoghan is Cormac: creach t-siar la Sil Cormaic cain an creach t-sair la Sil n-Eoghain
Dorinne Domnall h-Briain & Diarmaid Mac Carrthaigh sidh ann sin re ceile
Annal Mocuiii
Tainig ridiri croda Sean do Cuirsi gu m-buidhin ridiri & soidhidoire o Baile Atha Cliath gan fis gu Dun Da Leathglass & rangadar ann gan airiughadh & dorinnadur claidhe o muir uman Dun
Ro tinoilseat iar sin Ulaidh uile im Ruaidhri Mac Duinn Shleibhe do toghail an Duin for Sean & o rangadar an Dun do teithadur ar cul gan deabhaidh gan cath ar faicsin na Saxanac guna n-eachaibh lan deideadh
Odconncadur na Saxanaigh Ulltaidh ac teiteadh do leanadar fein iad guna muinntir & do cuiradur a n-ar idir badhadh & marbhadh
Do fagadh annsan ar-sin Bachall Findein & Bacall Ronain Finn & minna iumda ele
Sluaigheadh la Mael Seacloinn h-Loclainn gu Ceinel Eoghain & Roidhri Mac Duinn Sleibhe gu n-Ulltaibh & Gilla an Coimge O Carain cumarba Padraig leo gu minnaibh tuaiscirt Eirinn & guna cleircib gu Dun da gabhail ar t-Sean; & o rangaduré é do teithadur gan cath gan deabhaidh & do fagadur cumarba Padraig guna cleircibh & Canoin Padraig & Finn Faidhach Padraig & Cloc Timcill Arda Macha & Bacall Comgaill & Ceolan Tigearnaigh & Bacall Da Ciarog Argail & Bachall Emhine & Bachall Mhura & minna imdha ele
Do tuit ann Domnall O Flathardtaigh taiseac Clainni Flathartaigh & Concubur h-Ciarallain taiseac Clainne Diarmada Gilla Mic Liag h-Donngaile taiseac b Fear n-Droma & Gilla Crist h-h-Adhmuill taiseac Clainne Adhmuill Gilla Martan Mac Con Alladh taiseac Clainne Concadha Gilla Comgaill Mac Tiulacain taiseac Muinntiri Mongain Cinaeth Mac Cartain taiseac Ceinel Fogartaigh & morain ele nac feadtar daireamh
Do gabhadh comarba Padraig ann & do leigadur na Saxanaigh uatha e da n-deoin & tugadh Canoin Padraig & Ceolan Tigearnaigh ar cul ona Gallaibh arna bfaghail annsan ar ar marbhadh a maccleireac; ataid na h-uile minna ele ag na Gallaibh gu se
Sluaigheadh la Milis Gogan & la Saxanacib Atha Cliath a Conachtaibh
Do loisgeadar Conachta fein cella & tighi an tire gac a roibh ar machaire & ar reiteac dibh
O nach fuaradur na Saxanaigh biadh na inad a suigfidis dinntaigdur tar ais gu h-easbadhach toirrseac gu Ath Cliath
Creach fill la Milis Gogan & la Gallaibh Atha Cliath & na Midi for Lugmadh & for Macaire Conaill
Aedh h-Neil noch do bi 'na ri ar Ceinel Eoghain roim Mael Seaclainn h-Loclainn do marbhadh le Mael Seaclainn a n-aici Arda Macha
Ardgul h-Loclainn mac don Mael Seclainn-sin mac righ Oilidh do tuitim le h-Aedh annsa latair-sin
Lis Mor & Caisil & Madh Feimin da argin dona Gallaibh
Lann Ronain Finn ardneimadh Uladh uile do argain do t-Sean do Cuirsi & Tomas h-Corcrain a h-oircinnach do diceannadh
Annal Mocix
Concubur mac Amhlaibh Moir h-Donnchadha do marbhadh la Domnall mac Amhlaibh a dearbraithir fein
Muircheartach mac mic Domnaill Mic Carthaigh do marbhadh la h-n-Eidirsgeoil a Ros Oilithre
Domnall mac Amlaibh Moir h-Donnchadha ri Eoghanachta & O n-Eatach an feadh do bi Donnchadh mac Cein h-Matgamna ar innarbadh o Diarmaid Mac Carthaigh & a Ibh Donnchadha & o Gallaibh do marbhadh
Maidm for Saxaibh Atha Cliath & Lagin ag Tochar Cluana Eighneac & a Figh Mor a Laigis la Laignneachaibh fein
Maidm & ar for Saxib Ceanannsa la Mael Ruanaig h-m-Baighallain gu n-droing do Dartraigi
Ulaigh do fasughadh idir cill & tuaith la Sean do Cuirsi & leisna Gaeidilaibh do bi ina timcill
Ruaighri Mac Duinn t-Sleibi ri Uladh ar innarbadh a Tir n-Eoghain
Creach la Sean do Cuirsi a Macaire Conaill & a Cuailgni gu tugadur ceathra mile bo leo gu Cuan Aidhneac & rug Murcad h-Cearbuill ri Irgial & Mael Ruanaig h-Baigheallain ri Dartraighi & Gilla Padraig h-h-Ainbeith ri Mogdornn & h-Meith & Dub Innsi Mac Aengusa orra gu tarsat deabhaidh lancroga doib for bruach cuain gur cuiridar a n-ar idir baghadh & marbhadh
Cathsrainadh & ar dearmail for Sean do Cuirsi a Sgrig Arcaidh la Coin Midhi h-b Floinn gu foirinn do Ibh Turtaire & d Fearib Creach meabla la Saxaibh Atha Cliath & na Midhi gurro airgseat deisceart Uirgiall idir cill & tuaith o Inis Mochta gu h-Innmear m-Boine
Annal Moc
Sean do Cuirsi dfagbhail Dun Da Leathglass folum & teacht gu h-Ath n-Glaisi do & caislen do deanum do ann & a aitiughadh
Ard Fearta Breanain do argain do Clainn Carthaigh & gac a bfuaradur do crodh beo innti rugsatar leo e
Ro marbsatar daine maithe iumda ar lar a neimidh & a reilgi
Muircheartach h-Briain do baghadh & sn e achta na neime sa bliadhain-sin
Concubur h-Ceallaigh ri h-Maine & a aenmac guna braitribh & gu maitib h-Maine do tuitim la Concubur Maenmuidhi h-Concubuir
Dun nua og Leithlinn la muinntir ri Saxan
Annal Moci
Labhras h-Tuathail ardeaspog Atha Cliath & Laighean ar bfagail bais a n-Aibhinncia sa Fraing ac deadum t-sidha idir rí Saxan & Gaeidhil
Annal Mocii
Maidm ar Ulltaib im Ruaidhri Mac Duinn Sleibhe ria Domnall h-Mail Seacloinn ri Ceinel Eoighain
Algsainder Papa dfaghail baiss
Annal Mociii
Milis Gogan & Mac Sleimne & Ceann Cuilinn & mac Ruibeard Mic Sdiamna & cuigear ridiri do marbhadh & ar na Saxanach ag Lis Mor Mo Cuda ag dul dinnsaighi Puirt Lairge doib lo cloinn h-I Mic Tire ri h-n-Glaisin
Maidm & ar la Ruaidri mac Toirrdealbhaigh mic Ruaidhri h-Concubuir ar Flaitcheartach h-Mail Doraigh ri Cinel Conaill & ar Donncad h-Concubuir
Maidm & ar la Sean do Cuirsi a Cuil an Tuaiscirt for Ceinel Eoighain & Conaill & Cianachta anar marbhadh Gilla Crist h-Cathain mac ri b Fear na Craibhe & Ra gnall h-Brislein taiseach Fanad Mociiii
Ruaidri h-Concubuir ri Conacht & Eireann fri h-aimsir do diultadh an t-saeighil & do dul gu eiffin a n-oilirtri & righi Connacht do gabhail do Concubur Maenmuigi mac an Rua idhri-sin
Sluaigheadh la Murcadh h-Cearbuill ri Uirgiall & la Hugo do Lasaighi tigearna Gall Eireann gu rabhadur tri h-oidhi a n-Ard Maca a foslongport ar Triucha Cead Oirigh & ar tuaisceart Fearnmuighi
Annal Mocv
Art h-Mael Seachloinn ri Midhi do marbhadh la Diarmaid mac Toirrdealbhaigh h-Briain
Caislean a Cill Air a n-Iartur Midhi la Hugho do Lasaighi
Sasanaig for Loch Eirne la Flaithcheartach h-Mail Doraigh & tuatha an locha 'na timcill dfasughadh & dargain leo
Annal Mocii armor la Domnall h-m-Briain ar Gallaibh a gath a Durluis h-Fogarta
Caislein imda la Gallaibh a Mumain & creacha minaca a Tuaghmumain
Mathgamain mac Muirighidh h-Muircheartaigh do marbhadh do Ibhb Eathac
Fingin Lici Lachtain mac Mec Carthaigh do dul on eaglais risin tuaith gan comairle manac na cleireac
Concubur mac Madhnais Mic Duinn Shleibhe rí Uladh do marbhadh a n-Ard Macha la h-Ardgal h-n-Annluain ri h-Nialain
Annal Caislen Bri Uis do denum la Gallaibh gu cead d Ua Briain mas fir do cach do cumgughadh ar Domnall mac Mec Carthaigh
Cathal Oghar mac Ceallachain mic Mec Carthaig do marbhadh a feall la Domnall Mor mac Diarmada Cilli Baghdun mic Cormaic Muighi Tamhnac mic Muirigidh Mic Carrthaigh Mighi h-Floinn ri h-Turtaire & b Fear Líí do marbhadh h-muinntir Sean do Cuirsi a feall a n-Aentreibh
Annal Fingin mac Mec Carthaigh dimpogh ara dearbrathir fein & a gabhail
Domhnall Mor mac Toirrdealbhaigh mic Diarmada mic Toirrdealbhaigh mic Taidhg mic Briain Boramha dfaghail báis an bliadhain-sin
Muircheartac a mac do gabhail righi Tuaghmuman
Muircheartac mac Domnaill Moir h-Briain do gabhail do Gallaibh a fill & a dalladh leo
Tadhg mac Mathgamna h-Briain do marbhadh do Gallaibh a fill a Caisil ar einach an leghaid & Padraig
Gilla Ailbi h-Caim & a brathair do marbhadh do Gallaibh a fill tre ceadughadh mic Mec Carrthaigh
Annal Mocxcv
Cathal Crobhdhearg O Concubuir ri Connacht do teacht sa Mumain gur bris moran do caislenaibh annsa Mughain ar Gallaibh & do t-sail cach go sgrisfai Gaill na Muman leis & le Sil m-Briain & le Cloinn Carrthaigh
Cealla Tíre Eoghain dargain & dfasughadh le Ruaidhri Mac Duinn Sleibhe ri Uladh
Teampuill Dunaigh Moir & proinnteach Cruimtir Colum & teampull Doire Lorain & Tarmann Comain dargain & teampull Diseart Da Crich do losgadh
Annal Mocxc Donncadh O Donnagain do marbhadh la Donnchadh Cairbreach h-m-Briain tre ceadughadh Fingin mic Mic Carrthaigh
Concubur Ruadh mac Domhnaill Moir h-Briain do gabhail Donncaidh Cairbrig mic Domhnaill Moir & do argain Mic Con h-Eidirsgeoil & Gilla na Flann h-Suilibhain do eg
Creach la Domhnall mac Diarmada Cille Badhuna o caislen Cille Fiachla & ochtar do Gallaibh do marbhadh and & dis da maithibh a m-braidhinas leis & do bris caislein a n-Ibh Mac Caille & do marb daine
Sluaigheadh la Gallaibh Muman & Corcaidhi gur cuiridar sgeimilta fa Feardruim & gur marbadur Corc h-Muirceartaigh & Gilla Mucuille O Ceadfadha & mac Buadhaig h-I t-Suilleabain & moran ele ararna Gallaibh ag inntogh go Corcaidh
Sluaigheadh la Cathal Croidhdhearg h-Concubuir & maithi Muman do teacht do brisid Corcaidhi & nir leig Domnall mac Mic Carrthaigh doibh h-e ar tabhairt an baille ara breith fein do Gallaibh
Ludhmagh dargain & do losgadh guna caislen la Niall Mag Mathgamna & la Sean do Cuirsi
Maidm & ár la Cinel Eoghain & la h-Irrtaraibh ar Ruaidhri Mac Duinn t-Sleibi rí Uladh a n-aice Arda Macha
Muircheartach h-Lochlainn ri Cinel Eoghain do marbhadh a feall la Concubur h-Cathain & la Cinel Eoghain fein tar slanaigheacht Padraig guna naemaibh & na Tri Sgrin & na Canone & Cluig an Idhachta
Annal Mocxcuii
Concubur Ruadh h-Briain dimpogh ar Donnchadh Cairbreach a brathair fein & Goill do breith les a Tuagmumain & a h-argain idir cill & tuaith & Cu Meadha Mac Con Mara & Concubur h-Cuinn do marbhadh doib & moral ele
Sluaigheadh la Gallaibh gu Durus & ní dearnadar olc ann acht cealla do losgadh & inntogh
Concubur O Cathain ri Fhear na Craibhe & Cianachta do tuitim la Padraig guna naemaibh & guna minnaibh a n-dighail a t-slanaigeachta do brisidh
Flathartac O Mail Doraigh rí Cineoil Conaill & Cineil Eoghain & na tírta gu h-Eas Dara & gu Loch Gile a tuaisgeirt Breithni do eag ar n-diultadh an t-saeghail dó
Sluaigheadh la Sean do Cuirsi tar Tuaim a Tir n-Eogain do Ard Srata do Madh Nidh do Raith Both gu Doire Coluim Cille
Cath idir & Cinel Conaill a Cnoc na Sgam anar cuiridh a n-ár & anar marbhadh Achmarcach O Dochartaigh a Ro airg Seaan Inis Eoghain uile acht beag & ro innto gu coscarach
Annal Mocxc Ruaidhrí mac Toirrdealbhaigh mic Ruaidhri ri Connacht & ag a roibhe righi n-Eirinn re seal do eag a n-oilirti a Congaidh é fein ar n-duiltagh an t-saegail
Caislen la Gallaibh a n-Ard Padraig
Muirceartac mac Domnaill Moir I Briain do innarbadh do braithir do Concubur Ruadh mac Domnaill Moir a Tuaghmumain & é fein do gabhail righi da es a Tuaghmumain
Annal Mocxc Ricard ri Saxan do eag & Seaan a dearbraitir do gabhail righi Saxan
Ricard a Carr barun uasal do eag a Corcaidh
Cogad mor la Gallaibh ar Gaeidilibh ler fasaigheadh o Sinainn gu Feardruim
Caislen la Gallaibh a n-Ess Geibtine Mocc arfor Irrtaraibh tri meabail Slebe Fuaid la muinntir t-Seaain do Cuirsi arfor Connachtaib la Gallaibh Midhe anar marbhadh Ruaidhri O Concubuir ri Iartuir Connacht
Cathal mac Toirrdealbhaigh ri Connacht do innarbadh Catail Carraigh mic Concubuir Maenmuidhi a Mughain
Goill Mughan do dul la Cathal Carrac a Connachtaibh gur innarbadur Cathal Croiddearg gu Sean do Cuirsi a n-Ulltaibh & gur suighidar Cathal Carrac 'na inadh
Creach la Ruaidhri gu n-Gallaibh Atha Fir Diadh fur Ard Maca
Creach eli leis for Inis Cainneadha Mic Cairill gur airg an baile guna teampull
Annal Mocci
Gearalt mac Muiris & Anadh O Suileabhain & Finghuini O Caim ri Fear Muidhi dfaghbail bais
Sluaigheadh mor la h-Uilliam A Burc & la Muirceartac & la Concubur Ruadh & la Donnchadh Cairbreach tri mic Domhnaill Moir h-I Briain gu n-Gallaibh Corcaidhi & Muman gu rabadur seachtmuin a Cinn Eich dar marbadur Amlaibh O Donnamhain rí O Cairbre Eabha & do marbhadh cuid dona Gallaibh im Mac Coisdealba
Tainic an leaghaid & easpuig na Muman gu n-dearrnsad sidh idir Sil m-Briain & Cloinn Carrthaigh & O Mathgamna & Uilliam Burc gur leig Uilliam Sil m-Briain uaidh da tighibh & do fan fein a Corcaidh urmor an geimridh
Ruaidri Mac Duinn t-Sleibhe ri deidneac Uladh do tuitim la beacan do muinntir Seaan do Cuirse
Nial O h-Eignidh ri Uirgiall & Fear Manach do teacht lín a t-sluaigh le Cathal Croiddearg O Concubuir do gabhail rigi Connacht aris
Maidm & ár foro la Cathal Carrac mac Concubuir Maenmuidhe ag Eas Dara inar marbhadh Niall O h-Eignidh & Donncadh Mac Tigearnain taiseac Cloinne Feril & ri b Fear Luirg & moran ele
Seaan do Cuirse go n-Gallaibh Uladh & Midhe a Connachtaibh la Cathal Croidhdearg mac Toirdealbhaigh do gabhail a righi aris
Maidm & ar la Cathal mac Concubuir Maenmuidhe & la Connachtaibh aran sluadh-sin gu n-deachaigh Seaan tar Loch Ri soir gur gabadur clann Ugho do Lasaighi é gurb eigin braide maithi Gall Uladh do tabhairt as
Maidm An Forbuir ann sin
Annal Moccii
Sluaigheadh la Gallaibh Muman & la h-Uilliam & la Cathal Croidhdearg mac Toirdealbhaigh & la Sil m-Briain a Conachtaibh
Cathal Carrac mac Concubuir Maenmuidhe lín a t-sluaigh ara cinn asan Corrsliabh go tugadur cath da ceile inar marbhadh Catal Carrac mac Concubuir Maenmuidhe ann & gur gab Catul Crobhdearg righi Connacht
Concubur Ruadh mac Domnaill Moir I Briain do teacht ar ceann creithi go Muirceartac mac Domnaill a brathir
Muinntear Muircheartaigh do breith ar Concubur & a marbhadh leo
Seaan Carrtanoin do teacht a n-Eirinn o Nosinnsius Papa
Caislen la Ugo do Lasaighi anuis a n-Dun Ocalla os Loch Righi
Annal Kocc Samhrad gaetac fliuch gortach cocac
Cluain Mic Nois & cealla & tuatha Connacht dfasughadh & dargain la Uilliam a Burc
An mincaisg arin dara la do t-samrad an bliadhain-sin
Maidm & ar la Domnall Mor mac Diarmada Cille Baduna a m-Beirrinn Mic Imair ar Gallaibh
Ord na m-brathar minur do daingnigheadh & riagail do tobhairt daibh
Cath idir Ugho do Lasi & Sean do Cuirse a n-Dun anar gabhadh Sean & 'na tugad ar a muinntiri gurb eigin dó a tigearnus & a caislenas fein do Hugha
Annal Mocc Sean do Cuirse & Cinel Eoghain do teacht atuaigh a n-Ulltaibh do gabhail a tigearnuis fein aris
Ualtair do Lasi go sluagh Midhe andeas 'na coinne gur cuireadur Ullta as atturra
Huga do Lasi 'na Iarla & 'na Giusdis o ri Saxan a n-Eirinn
Murchadh mac Murcaidh mic Amlaibh Moir I Donncadha do eag ri Eoghanachta Lochi Lein
Annal Moccvi
Domnall Mor mac Diarmada Cille Badhun mic Cormaic Muidhe Tamnac do éag a Curr Tighi Mic Curmainn ar m-beith dó fithi bliadhan a righi
Is lesan Domnall-sin do marbhadh Sethfraigh Gogan & do feannadh guna ceithrinn bric n-dighailt a athur is e tug maidm Innsi Eoganain & Cille Mo Cumog & Beirrni Mic Ímair & Srona Olair & moran do cathaibh eli & do croch seacht n-giuisdisi & do bris caislen Leasi Moir & Duin Coireadha & na Corad & Ua Mairile & I Mac Caille go leir
Fingin mac Mic Carrthaigh do gabhail righi
Diarmaid Duna Drinain & Doncad Cairbreach O Briain & Donncad na h-Imirci Timcill mac Cein mic Donncaid Duinn mic Con Mara mic Brodcon mic Matghamna mic Cein mic Mail Muadh dathrigh an Fingin-sin leath astigh do bliadhain & Muimnigh uile o sin amach & olc mor do teacht an bliadhain-sin o Gallaibh & o Gaeidilibh a Mumain uile
Ugo do Lasi deith la & deith n-aichi a n-Ard Macha aga argain
Mainistir Peatair & Poil do airgin & do losgadh le Bratach m-Buille O m-Baethagain & la ladrannaibh Mec Mathgamna
Maidm & ar ar t-Seaan do Cuirse ag Carig Feargusa
Teach Damnata & Ceall Muragain & Cluain Eoguis do losgadh la Hugho do Lasi
Caislen Duna Loich do deanum la Gallaibh
Annal Moccvii
Ard Macha dargain aris um feil Brigde la Hugho do Lasi
Eigneachan O Domnaill ri Cineil Conaill & moran daine eli do tuitim la Niall Mac Mathgamna & la Fearaib Mannac & la Tuaith Ratha & iad ag argain an tire go Fochraibh
Annal Mocc Sluaigheadh la Fingin mac Diarmada mic Cormaic Muighi Tamnach gu Caman Monadh & coblach 'na coinne a n-Ib Rathach gurro marbsad imurcraidh daine & ealli
An Fingin-sin do marbadh la h-Ibh Suillibhain ag Lic Lachtain a timcill ronna creithi
Mac Girr Uille do buail do tuaigh é
Cath idir Cinel Eoghain & Cinel Conuill lam re Fhathain Muru inar marbhadh Cathbarr O Domhnaill ri Cineol Conaill & moran do Cineol Conaill faris
Diarmaid Duna Drinain mac Mic Carthaigh do gabhail righe
Fingin mac Fingin Lici Lachtdain do marbhadh la Gallaibh Corcaidhi
Annal Moccx
Seagan ri Saxan tigearna Gall Eireann Diuic na h-Ormointi & Equitainia Iarla Indigabia do teacht coblac mor go Port Lairgi
Donnchadh Cairbreach h-Briain do teacht cuigi & e-sin do deanum ridiri de & do tabhairt Carig O Cinneall guna tigearnus do & tri fichid marg do cis gaca bliadhna & Muircheartach mac Domnaill Moir I Briain do legin amac
Catal Croidhdearg O Concubuir ri Connacht do teacht sluaigh mora cuigi da anorughadh; & dul do as sin go Baile Atha Cliath & Baltair do Lasaighi dinnarbadh a h-Erinn
Docuaidh an ri sa Mighe o Baile Atha Cliath & do cuir a coblach o tuaigh 'na coinne gu Dun Ogalla re n-abuirtear Carloingport
O doconnaic Ugho do Lasi an ri ac dul o tuaigh do loisg fein caislen Machaire Conaill & Cuailgne a fianaisi an righ noch dorinne Iarla Uladh & Uirgiala de roime sin gu gar & teitigh fein gu Cairig Feargusa & fagaidh maithi a muinntiri ac coimead an caislein; & loisgeadh an Sradbaile & teid fein tar muir ar eagla an Odconnaic ri Saxan an asanoir-sin dfagbhail docuaidh o Droithad Srutra gu Carlaingport & dorinne droithead da longaibh tarin cuan & docuaidh as sin gu Carig Feargusa sluaigh mora for tir & cabhlach ar muir gur gabh an caislen mair sin
Caislen ag Ath Luain la muinntir righ Saxan & droithid tar Sinainn sair & baile ar ceann an droithid t-sair
Annal Moccxi
Caislen for Caeluisci Locha h-Eirne la Hanri m-Beac do righ Saxan & é fein do marbhadh ann la h-O Neil & la Mac Mathgamhna
Diarmaid Duna Drinuin mac Domnaill Moir mic Diarmada Cille Baghuna do gabhail a Corcaidh don t-seiriam & Donchadh h-Mic Thire do marbhadh doibh & Cormac Ciaraighach do dalladh arna tighlacadh do Ibh Suileabain don t-seiriam & Madnus O Caim do marbhadh dona Gallaibh ceadna Moccxii
Rigi do gabhail do Cormac Liathanach deiginac mac Cormaic Liathanaig mic Diarmada Cille Badhuna & Mac na Seathar O Floinn do marbhadh do
Caislen ag Cluain Eois la sluagh ri Saxan & creach leo gu h-Abainn Tire Crithmuiun
Maidm & ar la O Neill & la Mag Mathgamhna arin sluagh-sin
Annal Moccxiii
Donnchadh na h-Imirgi Timcill mac Cein mic Donncaid Duinn mic Con Mara mic Bradcon mic Matgamna o n-abuir h-I Mathgamna do eg
Aedh Garb O Eidirsgeoil do marbhadh la h-Ibh Cedagain & le cuid da muinntir fein ar Innsi an Gaithneamha
Tomas mac Muiris Mic Gearailt do eg
O Neil do brisidh caislein Atha Cruitne & do marbhadh na n-Gall do bí ann
Domhnall O Mael Seacloinn do marbhadh la Gallaibh Mighe arfor Gallaibh Mighi la Cormac O Mael Seacloinn & la braithair ele
Annal Moccx Donncadh Cairbreach O Briain & an seirriam go n-Gallaibh Muman & Laighean do teacht la Cormac Liatanac do lot Deasmuman & do gabhail nirt ar Diarmaid Duna Draighnain mac Domnaill Moir mic Diarmada Cille Baghuna
Sluaigheadh la Diarmaid Duna Draignain go n-Gallaibh Corcaidhi & go roibh oidhci a n-Durrus a foslongport a n-aighidh Cormaic Liathanaigh & Cormac don leith tuaigh do Mangartain risin re-sin
Diarmaid Duna Draighnain do marbhadh cloinne Domnaill Moir Í Suilleabain uile acht Dunlang & Gilla na Flann a feall a Raithin na n-Garithi a crich Baroideac tre comairle morain no urmoir Deasmuman
Caislen do denamh do Mac Cuidithi a Muinntir Baire & caislen a n-Dun na m-Barc leisin Carrunach & caislen ele a n-Ard Tuilite
Caislen ele le mac Tomais a n-Dun Loith & caislen a Cill Forglonn
Caislen leisin Roidseach a n-Airbilach
Caislen la mac Muiris a Madh O Lathaim
Cloch la Mac Sleimne a Corca Laighi
Cloch leisin m-Baroideac annsa t-sradbaile os cinn Cuain Dor
Caislen la Nicolas Buidhe a Tigh Mo Laigi
is re linn cogaigh Diarmada Duna Draignain & Cormaic Liathanaigh do lingadur Gaill an Muma an gac aird o Sinainn go fairgi
Annal Moccx Mortuus est Innoceincius Papa
Annal Moccx Ri Saxan deag & mac ri Francg do teacht a Saxanaibh da gabhail do fein
Annal Moccx Mor inghean I Briain bean Cathail Crobhdheirg Í Concubuir do eg
Annal Moccx Diarmaid Duna Draighnain do gabhail caisleain t-Seaain Buitilleir
Annal Moccx Annal Moccxx
Sluaigheadh la Sefraigh Maires a n-Desmumain gur gabh longport a n-Ath na h-Uama & do mill arbur an tire uile & dorinne caislen a Madh Ratha
Annal Moccxxi
Gaeth mor isin bliadhain-si gurro bris tigi & teampuill & caillti & gurro baigh longa imda
Moccxxii
Annal Moccxxiii
Annal Moccxxiiii
Cathal Crobhdearg mac Toirrdelbhaigh mic Ruaidhri ri Connacht do eag
Annal Moccxxu
Tainic Ó Neil la Toirrdelbac mac Ruaidhri mhic Thoirrdelbhaigh Mhoir da neartughadh guro innarb Aedh mac Cathail Crobhdeirg sa Mumhain a Connachtaibh gu rug Gaill Muman leis ar n-imtecht h-I Neill & ro innarb Toirrdelbac & do ghabh fein righi Connacht
Annal Moccxxui
San Fronses & Onorius papa quieuerunt
Annal Moccxxuii
Annal Moccxxuiii
Aed mac Cathail Crobdeirg h-I Concubuir ri Connacht do marbhadh a tigh Shefraigh Mares a m-Buaili Moir a Laighnibh & do croch Seffraigh an fear da marbh é le sopaibh
Annal Moccxxuiiii
Diarmaid Duna Droighnein mac Domnaill Moir mic Diarmada Cille Badhuna do marbhadh do cair teineadh a n-Dun Droighnein tre inneacadh Dia & trena mibeartaibh fein
Donnchadh O Eidirsgeoil rí Corca Laeighi do ég
Annal Moccxxx
Sluaigheadh la Mac Uilliam & le maitib Gall Eireann & le Donnchadh Cairbreach O m-Briain & le Cormac Mac Carrthaigh a Connachtaibh gu rangadur an Gaillim & gu tug O Flaithbeartaigh deabhaidh doibh um Atha na Gaillme & gidh eadh do cuardaighidur-sin Connachta uile & do innarbadur Aedh mac Ruaidhri aisti & do marbadur Donnchadh Mac Oireachtaigh & do fagadur Feidhlime mac Cathail Croibdeirg a righi Connacht
Annal Moccxxxi
In Freasgabail & in Bealltaine a n-aenlo
Uilliam a Burc do gabhail Feidlimidh mic Cathail Croibdeirg a feall
Aedh mac Concubuir mic Amlaibh Moir Í Donnchadha do eg & a andlachadh a seanmanistir O Mathgamhna ana n-eagusg fein Moccxxxii
Domhnall God Cairbreach mac Domhnaill Moir do teacht ar tarruing Maghnusa I Cobthaigh a Coill th-Sealbhaigh & tri mic I Mhatgamna Muirceartaigh mic Donnchadha na h-Imirci Timcill do marbhadh dó
Conncubur mac Aedha mic Ruaidhri mic Toirrdealbhaigh I Concubuir do marbhadh leisna Tuathaibh & moran eli faris
Annal Moccxxx Aedh mac Ruaidhri mic Toirrdealbhaigh I Concubuir do marbhadh le Feidhlimidh mac Cathail Crobhdeirg
Tadhg Duibheagha Mag Carrthaigh do dalladh la Cormac Liathanach & la Domnall Mag Carrtaigh
Annal Moccxxxiv
Iarla An Churraigh do marbhadh a cath Cille Dara
Ruaig Tragha Li la Gallaibh ar Gaeidhilaibh dar marbhadh Diarmaid mac Cormaic Liathanaigh & in Gasguineach O h-Eidirsgeoil & Muirceartach a bratair
Annal Moccxxx Tuagmugha & Connachta do milleadh leisin Giusdis & le Mac Uilliam
Annal Moccxxx Diarmaid mac Donncaidh Moir na h-Imirci Timcill h-I Mathgamna do eg an bliadhain-sin
Annal Moccxli
Muirceartach mac Domnaill Moir I Briain do eg
Annal Moccxlii
Donncadh Cairbreach O Briain airdri Tuagmugan & Toirrdealbac a mac dfaghbail baiss
Annal Moccxl Ricard a Burc & Gearalt mac Muiris do eg
Annal mac xl Cormac Liathanac Mag Carrthaigh do ég a n-aibid na manach liath & Domhnall Ruadh a mac do marbhadh le Seaan mac Tomais arna tidhlucadh do Domnall Gall da dearbraithir fein dó a Seannait
Annal Moccxluii
Cormac Finn mac Domnaill Moir Mec Carrthaigh do éag ina longport fein a Muigh t-Seanglaissi & talam-cumsgughadh mor do teacht a n-Eirinn & a n-Albain & a m-Breathnaibh an bliagain-sin Moccxluiii
Fingin mac Diarmada Duna Draignein do tabairt bais do Sefraigh mac Seoain Moir Gogan Annal D Mo Moccxluiiii
Fingin mac Diarmada Duna Draignein do marbhadh tar sid a cuirt An Sdondunaigh a Coill in Luaithtighi le Domnall God Cairbreac & le Goganachaibh Annal Mocclii
Domhnall God Cairbreach mac Domnaill Moir mic Diarmada Cille Badhuna do marbadh a feall la Seoan mac Tomais Mic Gearailt a m-Baile I Dunaighi a tigh An Roidsigh
Annal Moccli Sefraigh an Tighi O Donnchadha & Sadhbh ingin I Briain a bean & Domhnall a brathair & a tri mic fein & Donnchadh mac Cathail I Donnchadha do marbhadh & do losgadh a n-Gort Achaidh Glais ana tigh fein la Fingin mac Domnaill Guid Cairbrigh mic Domhnaill Moir arna m-brath do cloinn An Fiaguidhi I Donnchadha
Annal Moccluii
Sluaigead la Gallaibh a Tuaghmughain dar marbadur Mathgamain mac Domnaill Connachtaigh I Briain & Tuaghmugha do cur air moir aran sluagh n-Gall
Annal Mocclix
Fingin Reanda Roin mac Domnaill Guid Cairbrigh & I Donnamain do marbhadh Mic Craith mic Diarmada mic Donnchadha na h-Imirci Timcill a n-eiric An Cruim do marbhadh ar Innsi Beil Atha Doss do Ibh Eathach a timcill trodain buacaillin m-bó
Docuaidh Donnchadh mac Cormaic Mec Carrthaigh ar sluaigead a Ciarraighi Luachra gur gonad e fein & gur marbadh moran da muinntir ar ruaig Monadh Cradain
Annal Mocc
Tadhg mac Concubuir mic Donncaidh I Briain do ég sgel is maith le Gallaibh
Annal Mocci
Brian Catha an Duin mac Neill Ruaidh mic Aeda do marbhadh a n-Dun Da Leathglas le Gaeidhilaibh fein & le Gallaibh an Duin gu n-ar mac righ & taiseac Cinil Eogain uime dia Damnaigh & a ceann do breith go Lunduin
Clann Gearailt & sluagh mor leo do Gallaibh do dul a Tugmugain & Concubur na Siudaine mac Donnchadha Cairbrig do tabairt madma Caille Bairin ar n-Gallaibh Dauit Prinndragas & moran do Gallaibh fariss
Fingin Reanda Roin mac Domnaill Guid Cairbridh do dol a Ciarraighi Luachra & loisgti & airgti & marbta do deanum do innti
Eoghun O Muirceartaig do marbhadh do Gallaibh Duin na m-Barc
Annal Moccii
Dun na m-Barc & Inis Eoghunain & caislen Duna Uabair do losgadh d Fingin Randa Roin
Uilliam de Dena Giusdis na h-Ereann & Clann Gearailt & Mac Riseard & sluagh romor Gall maille riu & Domnall Ruadh mac Cormaic Finn Meg Carrthaigh guna fuair do Gaeidealaibh do dul ar Tuaith Cinn Mara
Maidm & ar orrtha ag Calluinn Gleanna O Ruachtaigh dar marbhadh Seaan mac Tomais Mic Gearailt seinisgal na Muman & Sir Muiris a mac & moran do ridiribh ele & moran do Gallaibh & do Gaeidhealaibh maille Caislen Duin Mic Toghmainn & caislen Duin Uisni & caislen Muighi Cromta & caislen Muighi Oiligh & caislen Duna Loith & Cill Forglann & cuid maith do caislenaibh O Conaill do brisadh & do losgadh le Fingin Randa Roin & la Deasmumain
Sluaigead la Fingin Mag Carrthaigh & la Deasmumain do losgadh Randa Roin & targaidh Milis a Cuirsi comtacha do & o nn-ar gab Mag Carrthaigh na comta-sin docuaidh Milis go lín a comheirgi ar Bearndaigh Reanna Roin roime an sluagh & tug maidm orrtha dar marbhadh Fingin & moran do maithibh Desmuman de dardain a n-diaigh Feile Giuisdis do teacht o rig Saxan cum Ereann & a teacht a tir a n-Dun na Long a n-Ibh Eathach & dul do as sin gu Luimneac o Cormac na Mangartan mac Domnaill Guid Cairbrigh & o Deasmumain imad sluagh
Annal Mocciii
Mac Uilliam a Burc & urmor Gall Ereann & moran Gaeidhil do teacht a n-Deasmumain & Cormac mac Domnaill Guid Cairbrigh do marbhadh leo ar Tuairín Cormaic
Mocccui
Toirrdealbac mac Taidc mic Concubuir na Siudaine mic Donnchadha Cairbrigh I Briain ri Tuaghmuman do eg & a adlucadh andsa teampall dorinne se fein dona braitrib a n-Inis Mac n-Inill
O Briain do gairm do Donnchadh da mac
Maidhm & ar la O Mael Seaclainn & la Mag Eochagain ar Mac Feoruis & ar Gallaibh na Domnall Og mac Domnaill Ruaidh Meg Carrthaigh do gabail do Domhnall Mael mac Domnaill Guid Carbrig ag fagbhail Corcaidhi & a tabairt leis gu Baile I Moinigh da tig fein & a dicheannadh arna beith aimsear aigi a n-iarand & dabo mor an sgel-sin ag Gaedilaibh Ereann
Annal Mocccuii
Eduard ri Saxan do eg ar sluaigead ar Albanachaibh a comrac Alban & Saxan a noin Iuli: ridiri is glica & is croda & is mo ler tuit do dainibh a comaimsir ris ger mor dulc dorinne don eagluis & do tuaith uair is lis dotuit Lamhailín ri Breatan & Dauid a bratair & do traeth Breathnuigh go fuilid o soin gan aen ri uatha fein orrtha; & is lis fos do h-imrad daeirsi mor ar Albanachaibh ar n-dicur a rig uatha & ar marbhadh mili a n-aenlo dib
Annal Mocccuiii
Caislen Cilli h-Ide do loscadh & do murad a Concubur O m-Briain & la Cormac mac Feidlimid Meg Carrthlaigh
Maidm & ar an la ceadna leo ar Gallaibh
Annal Mocccix
Concubur mac Donchadha I Briain do marbhadh la Clainn Oda
Aed mac Eoghain I Concubuir ri Connacht do marbhadh la h-Aed mac Cathail Ruaidh I Concubuir
Aed mac Cathail Ruaidh I Concubuir do marbhadh la consdabla fein a feall la Mac Uighilin
Annal Mocccx
Donnchadh Carrtain mac Cormaic Finn Meg Carrthaigh daithrighadh & Domhnall & Tadhg a dis mac do gabhail
Caislen Duin Mic Toghmuinn do brisidh la Domnall Mael mac Domnaill Guid Cairbrigh & do Diarmad Tragha Li mac Do Donncad Annal Mocccxi
Donnchadh mac Con Meagha Mic Con Mara & Aed Araduach a bratair do marbhadh la Bloideachaibh & la Clainn Matgamhna & la Domnall O n-Grada & in Domnall-sin O Grada do marbhadh an la ceadna le Clainn Cuilein
Sluaigead la Donnchadh mac Toirrdealbhaigh mic Taidg mic Concubuir na Siudaine & la h-Uilliam a Burc go Connachtaibh & go n-Gallaibh Midhi gu Bun Raiti
Sar Risdeard mac Tomais a Clara & Sar Muiris Ridseabard & Diarmaid mac Donnchadha I Briain ara ceann
Cath do cur aturra dar gabhadh Uilliam a Burc & dar marbhadh Sar Seaan a Cruac a fear brataigi
Donnchadh O Briain do imteacht slan & in cuid ele don t-sluagh
Donnchadh mac Toirrdealbhaigh mic Taidhg mic Concubuir na Siudaine do marbhadh a feall la Murcadh mac Mathgamna mic Domnaill Connachtaigh I Briain a m-Boirind
Diarmaid mac Donnchadha I Briain do gabhail braideagh Tuaghmuman le neart An Claraig & Gall & Muirceartach mac Toirrdealbhaigh I Briain do innarbadh a Connachtaibh
Uilliam a Burc do legin amach & dul a Connachtaibh dó
Sluaigead la h-Uilliam aris do nearttughadh Muirceartaigh mic Toirrdealbhaigh & do comall a breithri ridireachta go Bun Raiti & o nar gabhadh uaid a lamh a laim An Claraigh arin faichti do imthigh se fein & Muirceartac & do gabadur braighdi Tuagmuman & do fan Muirceartac mac Toirrdealbhaigh mic Taidhg mic Concubuir na Siudaine a Cluain Ramfada ina righ Tuaghmumhan & do lig braighdi Tuagmuman le h-Uilliam a Burc a Connachtaibh & do h-innarbadh Diarmaid mac Donnchadha I Briain a Tuagmumhain
Diarmaid Ruagh mac Domnaill Ruaidh Meg Carrtaig do gabhail t-Seaain I Donnchadha
Seaan delogh uaigh & dul a teampull Muiri a Cluain Droicitt do
Diarmaid do breith asan teamhpull ar feall do cuir roime & h-e ana oglach aigi ina coimdeacht fein & do tabairt bais do fein & do deanum a creicti
Annal Mocccxu
Ceathra mic Fingin mic Mic Craith do teacht ceathra longa fada a Berri guna mnaib & guna muinntir go h-Inis Cairbre a foslongport ar Diarmaid Mor O Matgamna & ar Tadhg a bratair eile da mac Donnchadha Ratha Dreoain & beith doibh innti urmor in t-samhraidh
Fingin mac Diarmada Moir I Mathgamna do tarruing baid o traigh Baili Risoid go Dun Maghnuis & dul do lucht an baid-sin faru a n-Inis Cairbri
An bad do cur do ar cean a lochta eile da muinntir aris & e fein danmuin san oilen nogo tangadur a muinntear cuigi sa m-bad a n-diaigh a ceile
Bualadh do & do clainn Fingin ara ceile sa maidin
Diarmaid & Concubur da mac Fingin mic Mic Craith do marbhadh co nn-ar a muinntiri umpu
Domnall & Cian do breith
Annal In t-Iarla ceadna sin co n-Gallaib & co n-Gaeidilibh Muman leis a crich Builtearac & in t-Iarla do badhadh 'na aenur a measg an t-sluaigh annsa t-Siuir
An sluagh dinntogh da tigibh gan da nith acht in t-Iarla
Sluaigead le Cormac mac Eoghain mic Cormaic mic Domhnaill Oig & le Domhnall a brathair eile a Corca Duibhne gur airg i t-tar baile An Daingin & an tir o soin amach nac eidir a airim do eadail a tugadur leo ass
In Cormac ceadna sin & Domnall a bratair do dul do gabail crichte Baroideac
Imarcraidh spreigi & daine do breith leo innti & a h-aitiughadh re bliadhain
Cormac na Cailleadh mac Domnaill Riabhaigh mic Domhnaill Glais Mec Carrthaigh & in Roitseac Fear Muidhe do dul sluagh mor do denum creach orro
Domnall mac Eoghain gu sluagh mor do Deasmumain do breith orro ag Bel Atha Cairrgi Ruchain
Cormac na Cailleadh do marbhadh leo & Donnchadh mac Mec Carrthaigh Cluaisaigh & Fingin mac Aengusa I Eidirsgeoil & moran eile
An cuid eile don t-sluagh do dul a Carraig Ruchain & Deasmuma 'na timcill nogu tainig Cormac mac Eoghain & Domnall Glas mac Domhnaill Riabhaigh Mec Carrthaigh arnamarach cugo & do leigidur clann Eoghain an sluagh Cairbreach imslan asin cloith acht ar marbhadh an cead la dibh
Tadg mac Domhnaill Oig mic Cormaic Mec Carrthaigh rí Deasmuman do ég a m-Baile I Cairbri & a breith gu Corcaigh da annlucadh
Amlaibh Bodur Mac Amlaib Ealla do marbhadh arin Claenglais ag dul gu teagh Seamuis Iarla Deasmuman
Concubur O Concubuir Ciarraighi do marbhadh a n-Druim Ard a tigh mic h-í Ímair le Toirdealbac mac Taidg I Concubuir & le ceiteirnn tigi Seamuis Iarla
Annal Moccccoxxxuii
Brian Ballach mac Muirceartaigh mic Henri mic Briain mic Aeda Buide I Neill do marbhadh a feall la Gallaibh Cairrgi Feargusa & é ar n-dol dol fhína annsa m-baile
Brian Og mac Domhnaill mic Henri h-Í Neill ri Oiligh do marbhadh la Catanacuibh
Eoghan mac Neill Oig mic Neill Moir & Neachtain mac Toirrdealbhaigh mic Neill Gairb do dul gu maitib cuigid Uladh gu teg Iarla Mars & é 'na Giusdis a n-inadh righ a n-Eirinn gu Baile Atha Cliath In t-Iarla do eg
Na Gaeidil-sin do gabhail annsa baile ar n-eag an Iarla & imarcraidh óir & airgid & each do buain astu
Niall Garb mac Toirrdealbhaigh mic Neil Gairb mic Aeda mic Domnaill Oig do dul sluagh mor a Fine Gall
Breith air fein do taeb amuigh da t-sluagh & a gabhail & Toirrdealbac a mac da marbhadh
Ua Domnaill do breith tar muir gu Lundain & gan a fagail re fuaslugadh anair o thsoin
Enri mac Eoghain I Neill dfulairim I Neill da gairm de fein & daitrigadh a athur & e 'na t-seanoir
O Neil Henri mac Eoghain do cur Mic Con Midhi ar ceann Briain Oig Í Neill & a cos & a lam do buain do Brian Og tar sarughadh Mic Con Midhi
Eoghan mac Neil Oig righ Cineil Eoghain re h-aimsir do eg
Neachtan mac Toirrdealbhaigh mic Neill Gairb mic Aeda mic Domnaill Oig do marbhadh a n-amus longpuirtt la Domnall mac Neil Gairbh I Domnaill & la h-Aed Ruadh & le Conn & le h-Eoghan a triuir dearbrathar & clann dearbrathar do Neachtain iad
Enri mac Eoghain mic Neil Oig I Neil do teacht gu Ceinel Eoghain le cloinn Neachtain mic Tairdealbhaigh mic Neil Gairb
Domnall mac Neil Gairb mic Tairdealbhaigh mic Neil Gairb do teagmail da t-sluagh beacan marctsluaigh & a marbhadh doibh ar n-deanum imarcradha gaisgidh
Conn mac Neil Gairb Í Domhnaill do dul docum fiadhaigh beacan marctsluaigh um bard Gleann na Finne
Eigneacan mac Neachtain mic Toirrdealbhaigh mic Neill Gairb guna braithribh do innsaighi Cuinn & a marbhadh leo ar n-denum morain gaisgidh
Aed Buide mac Briain Ballaigh mic Muirceartaigh mic Aenri mic Briain mic Aedha Buide do dul ar sluaigead ar Mag Aengusa & a lot arin sluaighid-sin & a eg ar n-dul da tig
Macc Uibilin & a mac Teaboid da innarbadh Clainni Aedha Buidhe & teacht doib a foslongport ar lar a tire
Conn mac Aedha Buidhe mic Briain Ballaigh do dul buidean marcach a n-aice an foslongpuirt & an sluagh do leigin amach air & eisin dinntogh orro & ro marbhadh Teaboid Mac Uibilin ara lar & teacht do fein slan
Maidm le Conn mac Aedha Buidhe mic Briain Ballaigh ar Muirceartac Ruadh mac Briain Ballaigh & ar Ruibeard Sabais dar gabadh Muirceartach Ruadh mac Briain Ballaigh
