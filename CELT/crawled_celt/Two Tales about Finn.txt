Bruiden Atha Hi inso sis
Fecht do Find hua Baiscne i Cind Chuirrig.
Boui-sium cin mnái fri re chian.
Luid-sium didiu docum na Siuiri co n-accae in ingin m-bachlaig oc Dun Iascaig for Siuir oc folcud a ind.
Badamair a hainm side.
Condotuc laiss co m-bói ina farrud.
Cuirrech Lifi do Laignib, diatá Raith Cuirrig, is e romarb a comalta-som id_est Dub hua Duibne, diaraibi Diarmaid macc Duib mac Duibne.
Finn didiu fecht n-aill do thetarracht ale for Currech. Doluid Currech síar cotallaid a cenn dia mnai-sium id_est do Badamair, condoruc lais sair.
Doluid didiu Finn ina diaid-sim coruc a chenn de-sium siar.
Is de ata Cenn Currig.
Is de rocét:
Currech Lifi cona lí in cach?
rígh dia rodamair, rucad uad a cenn a cein gusan tsleib os M Bodamair.
Mac mathar do Fhothud Canainne in Currech sin.
Boi-sium didiu for eill Fhinn, condernsat cora fadeoid & conderna Find coirm do Fothud & rocuired iarum don cormaim hé.
Fa geis immorro do Fhothud Cananne ól corma cin chinnu marbu ina fhiadnaise.
Fá doilig sin tra in inbaid sin, ar bói sidhchain Chormaic i n-Ere co cenn secht m-bliadan nadrubther guin duine ar Fhind.
‘Acht chena atat rudilsi gona duine’, ar Find id_est slighi Midluachra & Ath Fhirdiad, 'Ath Cliath, Belach n-Gabrain, 'Ath Nóa, Cnamchaill, Conachlad, Da Cich Anann for Luachair Dedad.
iarum Find corici Da Cich n-Anann do tharrachtain gona duine. ‘Tiagom’, or Teit ingen Maic Niad, siúr Fothaid Canainne.
‘Bid linn in coirm si dogní Finn dom' brathair-si.
Tiagum da hol’, or sí fria celi id_est Find mac Reghamain a ainm.
Doteccat sair ina carput diblinaib, in ben iar cúl, esium fria ar dó.
Occ techt sech Fhinn hua m-Baiscne dusléicci dono Carrfiaclach mac Connla urchur ina n-diaid co m-bói i m-bruinnib in fhir iarna thecht triasan mnái ar tús, co n-apatar de.
Conad de robói sírchocad itir Fhind & Fothad Cananne dogres.
Dóigh laisin fear didiu is í in ben ronguin & is ann roraid in fear:
‘Huar gaeth gaeth domanicc uait, a ben!’
‘Duirp tonnaid dom dimbrig dobaib roí nid gairechtach cró, ar domrecma rinn rogér roamhnus a gaeth, ni scél iar cuairt coimtech dó nadbia ait tormenar’.
‘Dall adbur no ferai form-sa’, ol in ben, ‘a fir, beo marb, ar is trim-sa rosiacht saso iarnainceret ben?atoncomnaic dib-línaib ar cach beoil blaisid écc.
Issuachnid dam-sa natmair Fothad iar coscraib Canainde, ar dia maired mac Maic Niad do sum,’ or si, acht adanaithrig robai olcc iarsin conararad ar fenid n-Erenn eturru iarum didiu cechtarnai for ecell a cheile on uair sin imach, cein batar i m-bethaid id_est Finn & Fothad Cananne.
Tucait fhaghbala in fesa do Finn inso ocus marbad cuil duib.
Fechtus n-aile do Find a Cind Chuirrig.
Is indti ba gnathach-som.
Rofertha fer cacha maitne do fhuined muicci dia cuit laéi do-som.
Fecht ann didiu raherbad Oisine dia fuine.
In tan ba mithig lais, dosrala forsan esair secha i m-belaib na gabla i laim a cheili.
Is ann arosiuir.
Imsái ass.
Soithi as 'na diaid dar Siuir id_est i n-Ath Nemthenn, dar Ord, dar Inmain, dar Fan hua Faelain, im-mullach Shide ar Femen.
Iadhthar in comla iarna esi iar techt 'sa sidh & fónaccóib Oisin imoigh.
In tan rondúsig in fhian, is ann rainicc.
‘Caide in mucc?’ or Finn.
‘Rusfucc fer is calmu inásu’, or Oisine.
Gaibthi Cailti iarnabarach.
Berur uad fón indus cetna.
Ric sén didiu.
‘Caide in mucc?’ or Finn.
‘Nidam calmu 'nás intí o rucad ané’, or Cailte.
‘Cia thiasarsa dia fuine?’ or Finn.
‘Is aithe cach n-delg iss ou’.
side fesin dia fuine & a cranda ina laim clí, in laim aile occ impódh na muice i m-belaib na gabla. Arosiuir.
Dobeir Finn forgom fair & ni roacht acht fograindi in gai for a druim.
Forfácaib intair.
amuig tharra i n-Ele, i Cill Ichtair Lethet intaib itaib muicci. Co ba secht roling darsin Siuir.
orse i mullach int shlebe uisi nuaim ar Finn Dobeir forgom fair oc techt isin sid, guramid a druim trid. Aroisir Finn a laim forsan ersoind int shida, gurudruided in chomla ar a ordain, cotart ina béolu, coclas an gol.
‘Cid sin?’ orcach.
‘Cul Dub romarbad!’ oríat.
‘Cia rosmarb?’ arsiat.
‘Finn hua Boiscne.’
Guilit uile.
Is and asbert-som:
‘Bind bind berlai binn bec nimgnae buired tairb coí coistecht fri Femhen furla.
Moi muicce son dar Femen fugiath sircrand sirluth laitho find fri ulaid Cul Dub.’
Berid iarum a muicc 'na hucht co dara seilb dia muindtir.
Isam scithach