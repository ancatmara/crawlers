Íocadh Críost cumaoin a mháthar
Íocadh Críost cumaoin a mháthar mór re a dhíol a ndearna sí; an chíoch asa teann ar dtagra gearr ó fríoth re hagra hí
Measfaidh cumaoin cích a mháthar
measadh sain a n-uair dá ulc; naoi míosa do bhí 'n-a bruinne Íosa ní as uille 'n-a hucht
A beith n-a hóigh d'éis a toircis fa tualaing saor na sé gclann; teacht i gclí d'oidhre na hóighe do bhí coimhdhe a hóighe ann
Tar éis ar fhear d'fhuil an chridhe cneadh an taoibh fa tobar díosg; go rug an bás céim 'n-a choinne a ghrás féin fa choille ar Críosd
Ní dhiongna Dia an dícheall céadna do chloinn Éabha—is adhbhar sgís; tús an dubhaidh a-tá ag teachta gan lá turaidh reampa a-rís
Cia nach daor ó na deich n-aithnibh uan Muire dá maithe an pháis; a dtéid liom go lá na deaghla a-tá im chionn ar bearna an bháis
An mac do mhéaduigh a huaisle óighe a mháthar nír mhill sé; a glún dá heidhir do b'iomdhadh gur dhún gheimhil diomdhadh Dé
Do cheannaigh—fa cunnradh sochair—
síoth a dalta ar a deoir ndeirg go bhfuair féin croidhe dar gcoimhéad Moire ag béin fhoighéag dá fheirg
Mar fuair an lot do Long-ínus grása Dé re ndul fan lia ní as tinne ná mo lucht leasa do-rinne an t-ucht deas-sa ar Dia
A-tá ag an óigh iúl na sligheadh dá seachna an Coimdhe cur linn; grása ar seathar seol an arthraigh eathar i mbeol anfaidh inn
Guin an chló do-chuaidh 'n-a throighidh trom re híoc i n-aice ar ngníomh; ní hurra an chlí ris na ceanaibh is cuma dhí a ndleaghair díom
A adhbhar d'iomchar na croiche i gcoinne an bháis do bhí ag drud; do bhí teas na ngrás 'ga gharadh bás don treas tamhan go dtug
Dá mbeinn saor ó na seacht bpeacthaibh páis an mheic do mhaithfeadh sé; luach an deilge dhó dá ndearnainn do b'fheirrde cló i ndearnainn Dé
Go dtiocfa mar tháinig roimhe rádh gach eolaigh—ní hiúl cam; biaidh dhod sgáth ar na sé sluaghaibh nach é an tráth as uamhain ann
Mithidh liom leanmhain a éarca áladh an chroinn do-chuaidh tríbh; do chionn a mhaithmhe a Dhé dham-sa ní mhaitfe mé an crann-sa id chígh
Gé thugais linn do lá bágha beag an éaraic iarrfa id ghuin; ní móide díol th'fhala a huaisle dá bhfagha síodh uaim-se it fhuil
Do chneadha doimhne a Dhé Athar eidhreacht cáigh do cheannaigh siad; ceannchaidh crú th'álaidh an uile 's nír shlánuigh tú uile iad
A-tá 'n-a thosd ar tí ar meallta móide an baoghal bheith 'n-a fhail; nochar an tu-sa ar an talamh an usa dhamh anadh air?
Do mháthair nír mhaol a cumha an cíoch gonta gur ghabh táth gur bh' uisge ionnlaidh dhí a deora; do bhí ar th'iomdhaidh teora thráth
Do chaoin an ógh d'fhuil a croidhe cneadh an bhuinn do bhí fan chló; ní i n-aisgidh do bhí ga bosaibh t'fhaigsin a rí id chosair chró
Eigean dúinn déanamh 'n-a éagmhais gidh é an cruinne carthar linn; a-tám a-moigh feadh na fáilte goir go teagh na sláinte sinn
Do ghabh Muire Magh-da-léana leat a Dhé—gár dheacra ar gclódh?
dar leat do budh usa mh'fheacadh do fheac tu-sa ón pheacadh Phól
Gér mhó martra meic na hóighe is ionráidh re hearla nocht; "bás do bhráthar duid gér dhoiligh cuid máthar dá oighidh ort"
Ceilt an mheic i measg a námhad do-ní an ógh fa híseal sdair; do b'eagail lé teachta thairsibh fearta Dé nar fhaillsigh air
Long an anma d'éis a seolta —seol an arthraigh budh í an pháis—
is baoghlach mo leabaidh luinge; eagail saobhshruth buinne an bháis
Ní mó ná beo do bhí an ríoghan; rí an talmhan gér thruime a phian a ghoin fa martra le Muire; nír oil dalta roimhe riamh
Do bhí an diomdha ag fadódh fúithe fearg an mheic gur maoladh lé; soghuidhe an rí tres an ríoghain sí ag forfhaire ar dhíoghail n-Dé
Gin go mbeath liom lá na breithe buime mhúinte mheic an ríogh a-tá a grás 'ga char 'n-a chrithribh nach cás damh a ndlighthir díom
Tig 'n-a luighe ar leic a dalta i ndiaidh Íosa d'éirghe ón uaigh; do chreid Moire a theacht ó thalamh; croidhe ón fheart fhalamh ní uair
Nír fhulaing ar eagla a ghonta grása Dé do dhul i ndíosg; mac na hóighe i gclí gur cuireadh do bhí a hóighe ag cuireadh Críosd
Do chloinn Ádhaimh gidh é as coimhéad créachta an bhuinn—ní beag an tóir—
is í a pháis do chách bhus conair áth an bháis madh domhain dóibh
A fhir nach adaimh a cheana ceilt an uilc ní headh budh dú —féach an corp a-tá 'n-a thaisibh—
th'olc an lá do thaisigh tú
A hosnaidh re hucht na croiche cneadh a mheic fa móide a nimh; fuair do mhartra is í 'n-a fhochair dí nar dhalta sochair sin
Do íoc ar gcuid do chion Eabha oidhre Dé do dhiúl a cíoch; nús a bhuime a-tá 'ga thairmeasg ruinn-ne an lá as aimhleasg a fhíoch
Íoc
A Mhíchíl a mhaoir an Dúilimh díol mo cheana ná cuir díot; ó taoi ar mo sgáth id sgiath dhaingean is tráth m'fhiach a aingeal d'íoc
Íoc 