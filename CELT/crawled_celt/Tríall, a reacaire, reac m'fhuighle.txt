Tríall a reacaire reac m'fhuighle
Tríall a reacaire reac m'fhuighle imthigh go grod ná gabh sgís gan dol d'fhéaghain chinn ar ccoimhghe: ré sgéulaibh oirne arís
Beir leat úaim go hoighre Domhnaill díoghrais bríathar a mbía brígh: tabhair aghaidh a ttáoibh thola ar chráoibh taraidh fhola hÚr
Aithin meisi do Mhac Carthaigh ná ceil air a n-abair mé: mo bheith mar tám cuir 'na chlúasoibh as nár dá fhuil úasail é
Ba ná capuill ór ná airgiod ní fhuil agam innis só: labhair agus déana deinmne tabhair sgéula deimhne dhó
Crúacha as muca d'easbaidh oram ní hé amháin do ísligh m'úaill: ceachtar dhíbh ní fhoil ar m'fhagháil mar soin do shín m'anáir úaim
Mé táoibh rém ealadhuin d'ionnmhus aithnidh damh nach drud ré sdór: gé beag ag cách í fan úairsi do bhí tráth nárbh úaisle an t-ór
Duit budh béim mo bheith ar éattráigh a úa Carthaigh nár chláon cairt; beir oirne má táoi rém thógbháil a oighre chráoi fhódbháin Airt
Cuir a suim nách mé do mharcach a mheic Domhnaill nár dhiúlt cléir: mé tar chách do-chóidh amugha is tráth ó chóir dá chura a ccéill
Tabhairt éra ar áoinneach eile ní heól úaibh— gá hairde nós?
béim ar do bhronnadh ní foghar acht th'ollamh féin folamh fós
Tríall ar éigsibh na ccóig ccóigeadh ad cheann a chodhnaigh Chúain Dor; lór ar fhéaghadh é mar iongna mé um éanar fa dhiomdha ag dol
An galar tromsa ina dtarla tráth a leighis ná léig thort; a chnúas géag Oilill as Fhíachaidh féag an bfoilim d'fhíachaibh ort
A reacaire foillsigh feasda fada an rún do-rinneas ríamh: druid romham go ceann ó c Cairbre as romhall leam thairge tríall
Tríall 