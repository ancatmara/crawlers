Ísucán
Íte co táinic Críst cuicce i r-richt noíden conid ann as-bert-si:
Ísucán alar lium im dísiurtán; cía beith cléirech co lín sét is bréc uile acht Ísucán
Altram alar lium im thig ní altram nach dóerathaig —
Ísu co feraib nime frim chride cech n-óenadaig
Ísucán óc mo bithmaith: ernaid ocus ní maithmech
In Rí con-ic na uili cen a guidi bid aithrech
Ísu úasal ainglide noco cléirech dergnaide alar lium im dísirtán Ísu mac na Ebraide
Maic na ruirech maic na ríg im thír cía do-ísatán ní úaidib saílim sochor: is tochu lium Ísucán
Canaid cóir a ingena d'fir dliges bar císucán; atá 'na phurt túasucán cía beith im ucht Ísucán 