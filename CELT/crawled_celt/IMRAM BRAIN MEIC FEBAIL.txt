IMRAM BRAIN MEIC FEBAIL
in chertle dia dernaid boí in snáthe inna certle hi lláim inna mná consreng dochom poirt.
Lotar iarom hi tegdais máir arránic imda cach lánamna and id_est tri n-imdae.
In praind dobreth for cach méis nír ircran díib Ba bliadain donarfás dóib bith and ecmaing batir ilbliadna ni tesbi cach mblas.
Gabais eólcaire fer diib id_est Nechtan mac Collbrain.
Atchid a cenel fri Bran ara tía leis dochom n-Erend.
Asbert in ben ropad aithrech in fáboll dálotar cammae.
asbert in ben arná tuinsed nech díb a tír & ara taidlitís léu in fer fodnácaibset i n-Inis na Mell tar essi a chéli.
Dollotár iarom co tornachtatár in dáil hi Srúib Brain.
Iarmofochtatarside dóib cía dolluid in muir.
Asbert Bran messe or se Bran mac Febail.
Ni beram achni aní sin ol a chéli di híu.
Atá i ssenchassaib lenni chena Imram Brain.
Docurethar úadib in fer asin churuch.
Amal condránicside fri talmannaib na Herend bá lúathred fó chetóir amal bid hi talom no beth tríasna hilcheta bliadna.
Is and cáchain Bran in rand so.
Do mac Colbrain ba mór mbaíss tórgud a láme fri aís can nech dorratad toind usci glain tar Nechtan mac Collbrain.
Adfet iar sin Bran a imthechta uli o thossuch co ticIsin do lucht ind airechtais & scribais inn rundnu so tre ogum & celebrais doib iar sin & ní fessa a imthechta ónd úair sin.