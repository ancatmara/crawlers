Agreement between Gerald th earl of Kildare and the Mac Rannalls Maílín Ó Mael Chonaire Is h-e so cunnrad & deintiur ata etir Geroid Mac Gearailt Iarla Cill Dara & Mag Radnaill .i. Fedlim mac Concobhair mic Murchadha & Mael Ruadnaidh mac Eoghain mic Uilliam & Ír mac Briain mic Uaithne & Semas mac Mael Ruadnaidh mic Fergail do ced & do toil a ceile & maithe Cloinni Maileaclainn go h-imlan .i. scilling asan cartun ina fuil cin ag h-Ua Ruairc & ac Mag Radnaill don Iarla gacha bliadhna & a íc gacha samna do cinn a cosanta ina coraid ar gach aen da m-biad fa cumachtaib in Iarla
Slana De & minna na h-eclaise ar Mag Radnaill & ar na dainibh maithi-sin fa comall don Iarla
Geallad & firinne an Iarla ris sin do comall doib-sen
Is iat na fiadna do bi do lathair in cunnarta-sin .i. in t-Iarla fein & Uilliam Bailis & Semas Boais & Uilliam Diuid & Concobar mac Culruaidh
Na daine maithe adubramar remainn do echtaigh in cunnradh-sin & Mailin Og mac Mailin h-I Mail Conaire do sgribh h-e ina fiadhnuse fein in cuiced la do mí Nouimber a Magh Nuadat
In t-ochtmad cinc Hannri fa ri Sacsan in inbaid-sin anno domini Ni roibe séla ag Mag Radhnaill & do ordaigh sé séla Coláisde Muigh Nuadadh ar in deinntiur-so
Trí marc do pein ag in Iarla ar in duine ara m-biaid fiacha bacfas gell don maer .i. Conchobar mac Culruaid
A leth-sin ag Mag Radhnaill & ag na dainib maithi do-rinne in cunnradh-sa & a leth eli ag in Iarla
