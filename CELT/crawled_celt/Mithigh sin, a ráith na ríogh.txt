Mithigh sin a ráith na ríogh lór dhuit ar fhuilngis d'imshníomh; a chúirt ghéagthláith thirmgheal tais ní himneadh éntráith fhuarais
Ní fheidir mé an mithigh dheit mithigh dhúin agháil th'aiseic: fada a n-aonmhúich sibhsi is sionn a Inis chraobhdhlúith Cheithleann
Ráithe is bliadhain gidh bé leis do bhádhbhair beag do shaoileis re hucht laochradh bruaigh Banbha at uaimh fhaolchon allmhardha
Gá ttám ní tuigthí an fadsa comhrádh aithnidh umadsa: ort féin ní fhacadhais fhear do fhréimh ghlacsholais Ghaoidheal
Níor léig graifne greagh síthe níor chlaon lorg creach ccoiccríche a phuirt úir thiormaoibhinn te clúimh ar fhionnmhaoilinn t'fhaithche
Dob annamh riamh roimhe sin tú aonlá ag Aodh Mág Uidhir gan congháir gan claisdin sdoc gan comhdháil d'fhaigsin iomot
Gidh eadh ní hionchaointe dhuit ránuic tú an tí rod fhuasluic a ráith pheallghlan na bport ttais neamhghar na n-olc do fhuarais
Fáth orchra ní heagal libh ó thug Dia d'Aodh Mhág Uidhir a mhionn a ghormáras fear bh Fáil seal dot orlámhas d'fhagháil
Ní glór tadhuill tarla ribh meadhair ríogh fhréimhe hUidhir ní aithréagha í acht re seal ná sní d'aithmhéala th'aigneadh
'San chruth chédna ad-chífe sibh a mbíodh d'aoibhnius uair éigin san fhaithche ghégórthais ghil d'aithle t'éadóthchais aignidh
Do-chífe dearg druim tar ais mar an chéduair do chleachtais gach leath dot ghormfhaithche ghloin ó chomhghraifne each n-éasccoidh Ó shliocht bonn mbuidhne fileadh ó inghilt chreach ccoillidheadh do-chífe ceinndearg a ccruth cíche do gheillearg ngrianach
Do-chífe um chiomhsaibh do learg coimhling eachradh 's chon cceinndearg iomramh laoidheang láimh réd phort 's gach maoileann lán fád longphort
Do-bhéara deallradh dornchladh lí sgiamhdha sgiath n-óronchon solus meirge ngairthe nglan aighthe do leirge ar lasadh
Cuirfid aoibhle h'arm leabhar cuirfidh grís gruadh ndáileamhan 's loinnear bleidheadh ndealbhghlan ndonn deallradh teineadh ad thiomcholl
Mar do bhídís uair oile éigse Innsi Laoghaire beid ag congháir ar leirg lis gobhláin sa ceird do chaithis
Mar do chleachtais do-chífe lucht sgaoilte sgél ccoigcríche foghar téadchaoin ceóla crot deóra as gach éntaoibh ionnot
Do-chífe mo chean tárruidh ar tteacht ón tuinn iombádhaidh th'aos comtha ar-ís ar th'aghuidh fís gach orchra fhuarabhair
Mo chean aghuidh fhuil oruibh mo ghéanor d'éis fhuasgalaidh a ráith úr na n-aibhneadh tte lér taidhleadh ar úr h'innse
A dhorus caomhna an chóigidh d'éis a n-uarais d'urchóidibh lucht th'aithne ar chaoimheing do chnuic aoibhinn a haithle a n-iomluit
Má fríoth orat iasacht ghearr a aolráith Innsi Ceithleann ó ghríbh chláir fhonnbháin Fhinne
táir orghráin na haislinge
A longphort ríogh fhréimhe Duinn má fhuarais orchra thadhaill fa bhrón ní saoilfidhe sibh clódh do mhaoithchridhe as mithigh
Mithigh 