Ar iasacht fhuaras Aonghus
Donnchadh Mór Ó Dálaigh
Ariasacht fhuaras Aonghus ó Dhia gin gur dheaghcaomhnas; an té rug é nochan olc ó nach tug é achd ar iasocht
Móide an tuirrse tá ar gach neach fa bhreith uaim do Dhia dhúileach glan an nuabhas nuaidhe an corp do fhuaras uaidhe ar iasocht
An t-iasocht fhuaras do nimh nocha n-iodhlaicfinn idir; do b'usa leam a locadh gémadh fhearr a iodhlocadh
A Dhúilimh do dhealbh a chorp nó go n-iodhlaicfinn m'iasocht nachar bh'é ceart badh fhearr ann gan teacht ar a cheann chugam?
Ní hiasocht áruis nimhe a-tá ar Aonghus d'áiridhe; gearr gach sosadh achd mar sain do-san níor bh'fhearr ga athair
An tsealbh bhunaidh bhíos a-nois níor leam achd iasocht Aonghuis; ní fríoth uaidh achd athaidh dhe; do-chuaidh le a athair oile
Iasocht bunaidh do bhuain air ní iarrfainn ar an athair —níor léig sei-sean an leanbh linn—
a shealbh leis-sean do léigfinn
Do Mhac Dhé bhí is beannacht lais deonuighim anam Aonghuis; ní fhuighinn neart budh fhearr air reacht fa a cheann nocha cosmhail
Croidhe Dhé d'fhurtocht orm-sa truagh nach táinig chugam-sa ar mhnaoi roimhe ráinig teagh mar tháinig croidhe an Choimdheadh
Lá dá ndeachaidh Mac Muire go teagh Martha míonghloine an bhean dar chinn an rí rath re a linn do bhí go brónach
Do fhiarfaigh Mac Dé dhi-se créad an chúis fa raibhei-se ar bhfaicsin déar le a gruaidh ngil an léan fhuair gé do fhidir
"An mac óg do b'aithnidh dhuit" arsi-se "a Athair orrdhruic teasda an ghéag bhassolus bhinn;
Lasarus créad nach caoinfinn?"
"Gluais leam" ar Dia do dhealbh neamh "tuigim mar tá do chreideamh go léiginn uaim do mhac maith lat ón uaigh" ar an t-Ardfhlaith
Gluaisis leis—níor leasg an chéim—
d'fhios an adhlaicthe ainn-séin; sona an flaith ó bhfuair proigeacht maith do-chuaidh an chomhoideacht
Do ráidh Dia ag dul ós a chionn ris an mac—mairg nach tuigeann:
"cuirim ort a chalann chriadh tocht 's an t-anam ar éinrian "
An sgáth bréige do bhí ann as ar imdhigh an t-anam ní dhearna an Rí achd a rádh sin 's do bhí slán is an slighidh
An cleas-sain dá mbeinn buidheach do-rinne an mac míorbhuileach a Dhé nach déanann a-nos is nach fhéaghann é ar Aonghus!
Gion go bhfaghaim mar fuair sin do chionn guidhe Dhé dhúiligh d'éis a mhíorbhuile ar Mhartha dá fhíorghuidhe is adhartha
Gion go bhféagh Rí nimhe a-nois orm-sa um fhóirithin Aonghuis dámadh fiu mé a dhéanamh dhamh do-ghéanadh é is do fhéadfadh
Ó nach fiu a dhéanamh dhamh-sa Mac Dé d'fhurtocht oram-sa mairg más eadh do fhuirigh inn ris an mbuilidh ngeal nglóirghrinn
Níor shaoil mé gur mhaith an bhreath gan mhac re a athair d'fhuireach; ní hamhlaidh do an rem dhul achd anmhain damh re a dhol-san
Taosga thug mei-se ná an mac Dia tug orainn an t-iomlat; gidh taosga rug sei-sean sain ní hei-sean thug ó thosaigh
Tosach uaim-se fhuair sei-sean; truagh dhamh gan dul reimhei-sean; d'óige ar meic-ne dar mhó ar gcean do badh leigthe dhó deireadh
Ní deireadh don tuirrse thruim d'éis an laoigh d'fholach oruinn; fa romhoch cré tar a chneas sé d'fholach nochar bh'oircheas
Ní béas eilte d'éis a laoigh agam d'éis an ghil ghlacshaoir; ní thabhar laogh oile air go saor mo chroidhe ón chumhaid
Sódh na heilte ní holc dhi a laogh féin ó théid thairse; do laogh oile do-gheibh grádh a croidhe féin ag síothládh
Buan mo chumha um cheann mo mheic ní hionann is an eilit; d'éis an laoigh re a dtabhrainn taobh ní thabhraim m'aoidh ar aonlaogh
Laogh mo chroidhe an mac muirneach mo chara mo chomhairleach níor bhean tuirrse roimhe rinn mo chuisle croidhe caoinim
Mo chruit chiuil as caoine nglóir mo ghlór caoin as cosg dobróin éinfhear cumainn mo chridhe mh'urraim agus mh'áisighe
Mo chraobh chnuais mo bhile bláith mo ghéag fíneamhna fhíorbhláith mo mhac ochta agus anma mo shlat chorcra chraobhabhla
Mo chiall mo chuimhne mo chonn mo mhac mo dhalta drólann mo mhochmhacámh mo mhionn súl mo fhochlacán fionn foltúr
Do oileas d'Airdrígh nimhe Aonghus ar gcuid cridhe-ne; fuaras doimheanma uadh as do luagh mh'oileamhna ar Aonghus ndoilgheas re Dia athar —do b'éagcóir an t-ordachadh—
do-chuadhas—is do b'é m'olc—
fan té fhuaras ar iasocht
Fuair Fionnghuala fód bunaidh d'éag Aodha d'éag Fearadhaigh; do-chuaidh siad is siad gan locht ní fhuair iad acd ar iasocht ariasocht 