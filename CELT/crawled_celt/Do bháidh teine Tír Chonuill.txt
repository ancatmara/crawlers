Do bháidh teine Tír Chonuill; táinig díoth don déathoruinn; gríos beo do bháidh ar dtreise do-cháidh tre bheo ar mbaitheise
Cia do shluagh Bearnais nar bháidh lasair innighthe anbháil?
do loisg thall seanróimh ar sean; ar neamhghlóir ann do hoirneadh
Árus diadha Dhúin na n-Gall lá a dheargtha—doirbh an fulang—
táinig thoruinn tuile bróin do robhuing uile ar n-onóir
Doire Choluim Chille cian ó shoin do loisg teine é amhlaidh; do bháidh grísneimh dá uair inn; suail nar ísligh ar n-uirrim
Rí Éireann—anba an t-eineach—
do bhronn Aodhmhac Ainmhireach naomh Dhoire na bhféarmhagh bhfionn d'éarlamh raonmhoighe Raoileann
Re mac Ainmhireach ann soin rug buidheachas a bhronnaidh Colum cráibhtheach craobh shéanta naomh na bhfáithbhreath bhfíréanta
An lá-sain féin—fíor an dáil—
do éirigh—anba an diombáigh—
lasair bhras teinntrighe te dar las deirgtheine Doire
Tre losgadh longphuirt Choluim do ghabh brón síol saor Chonuill; brón a ionnshamhla re headh ar shlógh lionnadhbha Lighean
Doire d'éirghe an dara huair táinig d'fhuil Chonuill chrannruaidh d'árus séimh na sreabh leisggeal badh-éin is eadh innisdear
Córaide a uaim amhlaidh sin; an rath céadna ar chath leithbhir fo ríor ní raibhe dá n-éis a mbíodh i mbaile Bhroinséis
Róimh chrábhaidh catha Éirne cóir do Dhia í d'aithéirghe; nír bh'é tol a mbráthar mbocht báthadh do dhol san diadhacht
Dá ndíoghbháil táinig thoruinn uile i n-ar síol saor Chonuill tonn bháidhte—is béad lem chridhe—
tréad na háite hainglidhe
Móide as díoth a ndul seacha fa crábhadh a gcéidbheatha —dóibh do b'aithbheatha a n-umhla—
aithreacha na healadhna
Budh tréad gan bhuachaill crú Cuinn nó go gcruinnighid chuguinn tre annsa i gceann a chéile dream ler bh'annsa an aithmhéile
Gér bhocht nír bhocht a gcridhe ord na háite hainglidhe; ní bhíodh a lógh orra ar-ís gidh mór dtonna do thráighdís
Ní d'iarraidh chlú ar chathaibh Breagh do cheannchaidis fíon fuairmhear 's ní do ghrádh comhóil cheana acht d'onóir an fhoirghneamha
Teach aoigheadh coitcheann do chách moladh Íosa i ngach éantráth fa gnáth aca ucht re hucht slata dar bhláth an bhochtacht
Tréad báidh dar bheatha an bhochta fuair do dhruim a dhaonnachta glóir shaoghalta mar nar shir i róimh chaomhanta an chreidimh
San eaglais bhoicht nar bhocht céim go bhfaiceam ar-ís iaid-séin ar éinshlighidh sonn fa seach an drong chéimrighin chráibhtheach
Smuain mar tá Éire dá n-éis cuir tre sheirc a Shan Phroinséis ar Impire na n-aingeal impidhe nach éadaingean
An coimhthionól nar chleacht sgís togbháil an bhaile i mbídís sir ó chroidhe ar Cheard na ndúl danab goire a fhearg d'iompúdh
A Shan Phroinséis nar mhuidh mhóid guidh fa leith thuas an Tríonóid; sul thuga sí éara ort fa thrí déana do dhúthrocht
Fa fhurtocht ar th'árus féin nocht ar a aghaidh iaid-séin a chóig chomhartha ar do churp róid nach doghabhtha ó dhúthrocht ardeis Dé go ndeachaidh sibh dot ísliughadh dar-íribh do shíor do chráidhis do chorp; ní gníomh áinis an umhlocht
Do thréig tu-sa do thír ghnáth agus innile is órshnáth is leabtha suain ar bheith bocht go breith buaidh ar an mbochtacht
Do thréigis fós—foirbhthe an ghlóir—
beirt órdha ar éadach ndeargóir is fíon ar an uisge fhuar; a bhríogh dhuid-se ní diombuan
Dar ndóigh ní dhiongna an Coimdhe th'oba ar aoi na connailbhe; do-rala Rí an bheatha bocht 's do bh'í do bheatha an bhochtacht
Ná léig feasd ní as sia ná so ó tá th'impidhe ar Íosa san Bhanbha fa ealta éan leabtha falmha na bhfíréan
Córaide a chur 'n-a chruth féin dá snadhmthar ar-ís ei-séin teach suidhe na mbráthar mbocht; báthadh ní fhuighe a n-umhlocht
Go gcluine sinne sonna san mhainisdir mhíorbhalda faoidh bróin mar do bhí reimhe; fa róimh hí don aithrighe;
Ag moladh Dé leath ar leath go gcluineam ceol a haithreach is ceol abaigh a héan mbinn; ní cagail déar do dhlighfinn
Go bhfaiceam a hiobhra ar-ís fa bhláth mbuan mar do bhídís 's a habhla feactha fanna; balbha a n-ealta eatorra
Do b'iongnadh Ultaigh dá héis treabh shuaitheanta Shan Phroinséis; gnáth éagnach ar ar gan fhál; do ghabh ar gcéadrath claochládh
Samhail dúinn iar n-a dol síos ceardcha gabhann gan ghuailghríos; beich gan mhil teach gan tughaidh nó each gan idh n-urchumhail
Guidh ar a son san tigh thuas a Phroinséis fa cruaidh coguas na guaisbheithre ó Ghurt Eine lucht uaislighthe th'aitreibhe
Conallaigh dá ngarmthaoi Glais fiallach uaislighthe th'árais guidh go síordhuidhe ar a son cuir th'fhíorghuidhe let fhocal
Guidh le laochraidh Fhóid Eine guidh leam i n-am d'áiridhe a chraobh dhíona an duille ghloin a Mhuire mhíolla mhiochuir
A úir as airde ná neamh a bhean rúin Ríogh na n-aingeal a ghlór nachar ghnáthuigh coir a mháthair a ógh ionmhuin
A ghéag fhíthe as uaisle bpóir lá na breithe ar Sléibh Si-óin ag toigheacht dún i gcionn cáigh nach liom do rún tre robháidh
A Easbal dan hainm Peadar a dhoirseoir an Dúileamhan uch gan sinn-ne id ghar do ghnáth; rinn-ne go rabh do robhádh
Do bháidh 