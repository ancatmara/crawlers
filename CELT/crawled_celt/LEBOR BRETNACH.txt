L EB OR B RE TN AC H amacht cena ol se.
a rí failsigfitsea fírinne duitsiu.
iarfaigim dona druidib ar thús Cid atá i foluch fond erlar sa inar fiadnaise.
ro ráidset na druíd nochon etammar ol siat.
Rofetarsa ol se.
atá loch usci and.
fegtar & claiter.
ro claided & fríth.
in loch and A fáthe ind ríg ol in mac abraid cid atá i mmedon ind locha.
Ní etamar or siat.
rofetarsa ol se.
atát da clárchiste mora and inagid tagid & tucthar as.
tucad ás.
A druide ol in mac abraid cid atá etir nach clarlestraib út.
ni etatar.
rofetarsa ol se.
atá seolbrat and & tuctar as.
frith in seol timmarcte etir na da chlárchiste.
Abraid a éolcho ol in mac cid atá i mmedon ind étaig út.
niro recratar.
arniro tucsatar. Atat dá crúim and ol se .i. cruim derg & cruim gel.
scailter in t-étach ro scailed in seolbrat.
ro batar na di chruim ina cotlud and.
ro ráid in mac fégaitsi i ndignet innose na bíasta.
Atraracht cách díb co araile co rabe cechtar de ic sroiniud araile & co rabatar ic imletrad & ic imithi & no innarbad in chruim díb araile co medón in tiúil & in fecht n-aill coa imel.
Dorónsat fa thrí fon innasin.
In chruim rúad trá ba fand ar thús & ro innarbad co himel ind étaig.
In chruim taitnemach im ba fand fo déoid & ro teich isin loch & ro tinastar in seol chétoir.
Ro íarfaig in mac dona druidib innisid ar se cid follsiges in t-ingnad so.
Ni etamar ar siat Dogensa ar mac a follsigud dond ríg.
Is é in loch flathius in domuin uile.
is e in seól do lathiusa a Is iat na dá chrium na da nert .i. do nertsu co mac Bretnaib & nert Saxan.
Do nertsu in chruim ruad is i roinnarbad ar thús don Flathius.
Nert Sachsan im in cruim gel ro gab in seól uile acht bec .i. ro gab Iniis Bretan acht bec.
Coro n-innarba nert Bretan fo deoid íat Tusu im a rí Bretan eirg asin dún sa ar ni chaemais a chumtac & sir Innis Bretan & fogéba do dun fadéin.
ro ráid in rí cía do chomainmso ol se ro recair in gilla Ambróis ol se mo ainmse is é sein in t-Ambrois Gleotic rí Bretan.
Can do cenel ol in Consul Romanach m'athairse ol se & bid hé só mo dún.
ro leic Gorthigern in dun do Ambróis & rige iarthair Inse Bretan uile & tanic cona druidib co túascert Inse Bretan .i. cosin fernad dianid ainm Gunnis & ro chumtaig dún and .i. Caer Gorthigernd.
Line in the hard-copy is the second part of a soft-hyphenated word and is taken back in the digital copy.
There is no text loss.
De chathaigecht Gorthemir.
Iar tain tra atraracht Gorthemir coscrach mac Gortegern cona brathair i n-agid Égist & Orsa & ro chathaigsetar Bretain maroen ris co hamnas.
Coro innarbsat Saxono co hInis Teneth.
ro gabsat Bretain forro fo thrí in n-insi co toracht cobair chucu asin Germáin.
ro chathaigsetar fri Bretnu cach la tan ba leo.
Tan aile ba forro & dorat Gorthemir cethri catha doib .i. cath for brú Derguint.
cath for bru Rethere Gabáil & is and dorochair Ors & Catigernd mac Gortigern.
cath for bru Mara Icht & taifnitir Saxain coa longaib & cath for bruaig Epifort.
Marb im Gorthemir íar n-amsir bic & atrubairt fri Bretnu gair ría n-ec a adnacul for bru in mara & ni ticfaitis Gaill etir in n-insi íar tain.
Ni dernsatar Bretain sin.
Atraracht nert Saxan iar sin ar ba cara doib Gorthigern a los a mna Dorala im íar n-éc Gorthemir & iar sid Egist & Gortigern doronsat Saxain mebuil for Bretnu .i. Bretain & Saxain do thinol i n-oenbaile amal bid do sid .i. Égist & Gorthigern fá chomlin cen armaib icechtar n-ai.
acht tucsat Saxain scena etarru & a mmaelanu & ro marbsat na Bretnu bátar and sin acht Gorthigernd a oenur & ro chenglatar Gorthigern & dorat trian a feraind dar cend a mna .i. Alsaxum & Sutsaxum & Nitilsaxum.
No forcanad im German inni Gorthigernd coro leced a mnai .i. a ingin.
ro theigh & ro folaig ría German co clérchib Bretan isind erund dianid ainm Gorthigernian & dochuaid German co clérchib Bretan & ro boi lathi & aidche and.
dochuaid doridisi Gorthigerng for teched na clerech coa dún & dochoid German inna díaid & ro bátar trí lá & trí aidhchi i n-aine and sin & ro loisc tene do nim inní Gorthigern and sind cona uile muintir.
Atberat araile is do dercuiniud atbath for fainiul a Iluc i Iluc.
Atberat dano araile is talam ro sluic ind adaig ro losced a dún.
Ro batar im tri meic oca .i. Gorthigernd is eside ro chathaig fri Saxanu.
Catigern Pascent.
is doside dorat Ambróis rí Bretan Boguelt & Gorthigerniam íar n-éc a athar Faustus noem .i. mac a ingine & Germán ro mbaist & ro n-ail & ro forcan.
techtaid cathraig for bru Srotha Réin.
Nemnus asbert so.
Fermáel fil innosa for ferund Gorthigern meic Teudubri meic Pascent meic Guodicater meic Morut meic Eldat meic Eldoc meic Paul meic Meprit meic Briacat meic Pascent meic Gorthigern meic Guitail meic Guittolin meic Glou.
Bonus & Paulus & Mauron trí meic Glou.
is eside dorone Caer Gleou .i. Glusester for bru Sabrinne.
Dochuaid German día thír.
Patraic tra ind inbaid sin i ndaíre i n-Herind oc Miliuc.
isind amsir sin ro foided Pledias dochum n-Erend do preciupt doib.
dochoid Patraic d'oglaim fades.
coro leg in canoin la German.
Ro innarbad Pledias a Hérind & tánic coro fogain do Dia i Fordun isin Mairne.
Tanic Patraic dochum n-Érend íar foglaim & ro baist firu Herend.
O Adam co bathis fer n-Érend.
ferta tra Patraic do innisin dúibsi a fíru Hérend is usce do loch insin.
Ro gab tra nert Saxan for Bretnu iar n-éc Gorthigern & ro gab Octa mac Egist rige forru.
Araíde no cathaiget Artúr & Bretain ríu co calma & dorat dá cath déc doib .i. in cetchath i n-Inbiur Gléir.
In tanaise & in tres & in cethramad & in coiced for brú Dubglassi in sesed for bru Basa.
In i Caill Calidoin .i. Cait Coit Cledeb.
In in Les Guinneain.
Is and sin ro immarchuir Artúr deilb Maire fora gúalaind & ro teichsetar na págáin.
Cathraig ind Leomain. in Robroit.
is and side ro marb lám Artuir ar ocht cétaib i n-oenló & ba les coscor intib uile.
No chuinchitis im na Saxain ó Germain fortacta doib & rígi forro co dia is eside cétrí ro gab úadib ifós in Bene roíc .i. fri Umbra atúaid.
Ida mac Euba.
Eanfleth ingen Eduni toisech riam ro baisted do Saxanaib i n-Inis Bretan.
