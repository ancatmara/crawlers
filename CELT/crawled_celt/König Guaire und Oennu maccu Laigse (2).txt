h-Áonna macúi Laigsie, is hé robo anmcarae di Gúairie.
Rongauhud 'diu lia Guairi mac baintrebthuigi.
Ronnassa secht qumala for in mbantrebtaich nó bás a mec ar ae tect il-lubgort Gúaire. se íerum di foigde cáich díe quingid forfúasluicthi a mec. co Hóine, aircinnech sedhe Clúanae mic Nois.
Cóinis a himned pris.
'Gaib in rann sa di Gúaire' olóenna.
Gaibthi síar.
'Quid dinratt óena dit' or Gúaire.
'Rogaub an rand sa dam dia gabáil doid-se'
'Gab' ol sé.
'A Gúairi, an imráidhi glassad íarna báine, 'gus seiss det t'óenur cin nech inn-úir Cille mec Dúaach' 'icán imráidim' or Gúaire ocus dno cóin innláidim, cech n-óen ronánaicc a less ní dig úaim cin domonces .
'Is é mo domonces m'óenmac' 'Rotpia dno, or Gúairi, & dígéltar ar óennae.
Ba fír són.
Each lia Haonau ara dtard cét loilgech.
Romarb bachlach do muintir Clúanui hoc a tafonn asa gort.
Itcumuincc cúaille trit.
Cét mbó ronas for in mbachlach inn. co Gúairi die faigde.
'Gaiuh inn rann sa do óenu, or Gúaire.
Imtét íerum ass.
'Cid tuccais ó Gúaire' 'In rann sa, ol in bachluch.
Do mac Loigsiu pa mór ngó ar in áincend an cét mbó: armór do dula ar in mbeg ind fuban indt sacarbec.
'Fubun ón , or Áenu.
'Énuhó úait dam-sa, a bacloicch, or Óenu.
Rouhátar tra forsna himdígluib sin cén romarsat díblínuib Gúairie & óennae.
