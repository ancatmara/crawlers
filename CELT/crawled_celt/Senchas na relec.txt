Senchas na relec inso
Mór rí mórbrethach ro gab os Herind .i. Cormac mac Airt meic Cuind Cetchathaig Bá maith iarom baí ind Eriu ria lind fó déig ro scaíled breth rechtgae fo Érind acciseom.
Conná laimtheá guin duni i n-Hérind fri ré iúbili bicci .i. mbliadna.
arbaí cretim in óen Dé oc Cormac do réir rechta. arro ráidseom na aidérad clocha ná crunnu acht no adérad intí dosroni & ropo chomsid ar cul na uli dúla .i. in t-óen Dia nertchomsid ro crutaig na dúli is dó no chreitfed. Conid eseom in tres ro creti i n-Erind ría tíachtain Patraic .i. Conchobor mac Nessa díaro innis Altus dó cesad Crist.
Morand .i. mac Maín mac Corpri Cind Chiatt indarna fer.
Cormac in tres.
ane is doig co ndeochatár drem aile fora slicht imón cretim sin.
Is and trá no gnátaiged .i. Cormac a dodgnos hi Temraig ar slicht cech rig remi.
no coro milled a rosc Óengus Gai buaphnech mac Echach Find Fúath Airt.
n-Achaill .i. tulach hi fil Scrín Choluim Cille ind im & i Cenandas & hi Tig Cletig no bídsom iar tain ár níba hada rí co n-anim hi Temraig.
Tánic tra bás dia innaigidseom hi Tig Cletig isin bliadain tanaise ar coll a roirc íar nglenamain cnáma bratan ina bragit.
lit siabra ron ortsat .i. T D berthea sia Ro ráidseom .i. Cormac im fria muintir cena adnacul .i. dáig bá relec idaladartha issin Brug daig ní hinund Día ro adairseom & cech oen ro adnacht issin Bruig acht a adnacol i r Ros na Ríg & a aiged sair.
Fúairseom bás iar sin & ro ferad comarli oca áes gráda & iss ed ro chinset a adnacol isin Bruig áit i mbátar rig Temra romiseom.
Ro tócbad iarom corp ind ríg fo thri dia breith issin Bruig & hitracht in Boand fó thrí i n-arda conná fétais a techt Co tucsat día n-uid cor tíachtain dar breith flatha techt dar timna in rig.
Ferait a fert iarom i r Ros na Ríg amal asbert féin.
Roptar iat so trá prímreilce Herend ría cretim .i. Crúachu.
in Brug.
in Talltiu.
Lúacair Ailbe.
Óenach Ailbe.
Óenach Cúli.
Óenach Colman.
Temair Erand.
Óenach Cruachan chetus iss and no adnaictís clanna Heremoin .i. rígrad Temrach.
no co tánic Cremthand mac Lugdech .i. iss eside cetri díb ro adnacht isin Brug Riab n-Derg .i. Cobthach Cóel Breg .i. is iat so ro adnaicit hi Crúachain & Labraid Loingsech & Eocho Fedlech cona tri maccaib.
.i. na tri Find Emna .i. Bres & Nar & Lothor & Eocho Airem.
Lugaid Riab n-Derg & sé ingena Echach Fedlig .i. Medb & Clothru Muresc & Drebriu Mugain & Éle & Ailill mac Mata cona secht mbratrib .i. Cet Anlon Dóche.
relici & ind rígrad uli co Cremthand.
Cid fotera nach isin Bruig no hadnaictis .i. sil Cobthaig co Cremthandna rig.
Ni handsa.
arroptar íat da cóiced ro techtsat cland Heremoin .i. cóiced n-Gáleoin .i. coiced Laigen & coiced Ól n-Écmacht. .i. coiced Connacht Coiced n-Galióin chetus ro gabsat síl Labrada Loingsig.
Cland Cobthaig Coíl Breg im bá he a flesc láma side coiced Connacht.
Conid airi iss é thucad do Meidb ré cech cóiced.
.i. coiced Connachtis airi tuccad orba do Meidb ar ni boí do sil Echach nech bad túalaing a gabail acht sisi ar nirb ingníma Lugaid in tan sin.
dano in tan na bid rígi n-Érend o claind Chobthaig Coil Breg ba cóiced Connacht a ruidles.
.i. a flesc láma Conid airIsin no adnaictís i n-Óenuch na Cruchna íat.
Issin Bruig im no adnaictís íat o amsir Chrimthaind .i. Niad Nair co amsir Lóegaire meic Neill cenmothát tríar .i. Art mac Cuind & Cormac mac Airt & Niall Noigiallach.
Ro innisemmar tra in fath ar nách and ro adnacht Cormac.
Is airi dano nach and ro adnacht Art.
arro chreit in lá ría tabairt chatha Muccrama & ro tharngir .i. co forbérad in cristaidecht for Erind in cretim & asbert combad and no beth a fert i n-Duma n-Derglúachra áit hi fail Treoit indiu. diaro dechtsom isin duain .i. dúan dorigni Art & iss e a toissech.
Cain do Denna Den.
reliqua dorignIsin .i. Cain do Denda Den.
In tan roucad .i. co Duma n-Derglúachra a corp .i. Airt sair tain dia mbetís Fir Herend oca sreing ass ni fetfaitis coro adnacht isind inud sain.
fo déig ar rop eclas .i. Treoit indiu cathalacda iar tain bali in ro adnacht.
fo déig na fírinni & na cretmi ro mbí ar ro faillsiged tria fír flatha dó.
Niall im iss and ro adnacht i n-Ochaín.
Conid de atá Ochaín forsin telaig .i. och caíni .i. ind ochfad & ind écaíni dodrónsat fir Herend oc caini Neill and.
Conaire Mór dano hi mac Maig Feci .i. oc Ferta Conaire i mac Bregaib ro adnacht acht chena iss é Conaire Carpraige ro hadnacht andside & ni he Conaire Mor.
Combad he dano in tres ri no hadnaicthe hi Temraig hé .i. Conaire & Lóegaire & Hi Talltin im no hadnaictis Ulaid .i. Ollom Fótla cona chlaind co tanic Conchobor .i. ar is and ro thogside a thabairt eter Slea & muir & aiged sair fo déig na creitmi ro mboí.
Uasli Tuathi Dé Danand .i. in Dagda & a thri meic & Lug & Óe & Ollam & Ogma & Etan & Corpre mac Etaine issin Brug no adnaictis.
fora slicht side dochóid Crimthand.
arba do Thúaith Dea a ben .i. Nár & is si ro aslaig fair combad he bad reilec adnaicthi dó & día chlaind in Brug conid hé fáth a nnemadnaicthi hi Crúachain. Lagin i n-Óenuch Albi.
.i. Cataír cona chlaind & na rig rempo Cland Dedad .i. sil Conaire & Ernai hi Temair Érand.
Fir Muman .i. Dergthene i n-Oenuch Culi & i n-Oenuch Colman.
Connachta hi Cruachain.
Conid d'innisin na ríg ro gabsat Temraig iar Cremthand do neoch ro adnacht isin Brug ro chum Cináed hua hArtacan in laid sea.
.i. dia fallsigud na mathi ro n-adnacht isin Bruig.
Án sin a maig Meic ond Óc fairsiung do rót rethaib cét forolgais mór flathe fír do aicme cech ríg mótrét Rot brecai cach n-ingnad n-án a clár findglan fictib slúag a thír ferach fénach féig a íath n-énach n-indsech n-úag Tech Meic ind Óc ós do dind rigda fót fri féle find.
taircet éim os do lind duind geill a sidib Hérend ind Ingen Araind fort lár luind caín mál bá molbthach in mind furri ro lád in tor thall ni gand in gnod ós do chind Atchíu lind find Féic na Fian frit aníar ni tim in gním co lá brátha brígach bág méraid hi fán rátha ríg Lánamain contuiled sund ria cath Maigi Tuired tall in ben mór in Dagda dond ní duachnid a n-adba and Cnoc in Máthai .i. Matha Mallcosach iarna guin léir fort a Bruig breccas graig a chnáim ro chorbai in muir dia tá Inber Colbtha cain Sechi bó Boadain búain os gruaid a líac budi bain termond na fían fedeil féig im reid airthir Nemid nair Hi Fertai na Failend fand is and ro maided in glond mór in gnim n-úalle do rind echt Find for fein Lúagni lond Génair inneot mellach mac Cellach ro slat leirg for Lorc bá túalnge trebe rot chacht co n-appad éc n-ualle fort A barc brainech na tor trom tathig trethan trom do dind otha Chremthand Níad co niall bá tú relec na fían find Fintan Feradach fecht fland ro thecht do thalam in trom Tuathal Techtmar tríath ar cland foluing do land lechtach lom Fedelmed Rechtach it rím bá gein glecach fri cech toir nidat écradach hi tír focheil Cond Cétchadach cóir Ni thoracht Art aidble uird immánaig tess luirg for leirg ro gab lige n-uachal n-ard arg na laech i lLúachair Deirg Ní thoracht Cormac cen lén déad na fírinni rod fír ro gab foss os Boind báin forsin tráig ic Ross na Ríg Corpri Liphechair fort lar Fiachra rán Roiptine réil Muridach Tírech din Brí in rí Eochu .i. athair Neil Ní thoracht Niall núal nad gó dirsan dó in rian ro ra iar ndul do Elpa fo secht rofes a lecht áit i tá.
Iar sin tánic cretem glan for mag Fáil bes nirbo rom co fail cách i rreilcib nóem dia scarad fri clóen fri col Focheil cúani colma caín a mag Meic in Dagdai déin na dernsat adrad Dé móir andso dóib hi tát hi péin.
Iatsom dimbúan tussu búan immótreide cech slúag slán íatsom dosrogáed a mbés tussu fogéba áes án.
Boand bale roglas réil mana sechut la séil sláin cen nindais uí úabrig úaib Senbic a túaim immais áin.
Congalach culli cond fían dían a buille dond a dál is búale rantor co rían is cúane n-ardchon is án.