Rí con Éireann Ábhartach coiléan ciuin cruadhbhánaltach; is tuar clú a hoirbhearta áigh cú bhus oirrdhearca n-iomráidh
Iomdha cáil inar chóir geall don cheannphurt-sain con n-Éireann; barr clú ní diommoltair dhi an cú im fhionnochtaibh Éirne
Mac Ioldathaigh na n-arm nocht fuair do chú-sa a Chú Chonnacht ainm agus a clú re a cois an cú gidh airm i n-uarais
Uasal an treabh dá dtá sin; is mac Ábhartach d'Fhinngil; fuair a sbairn caithréim don choin Caithréim do b'ainm dá hathair
Bíoth nach béaradh buadh ndealbha an cú cumtha croibhfheardha dul rompa ní clú don choin cú as corcra crú i gconaibh
Ní cú más fhíor a heachtra achd duine i ndeilbh draoidheachta —is tearc lá nach dearbhthar dhuibh—
a-tá mar fhearchoin agaibh
Cú le mórthar gach meadhair cú as ghrádhmhar le Gaoidhealaibh cú as toileamhla fa dtád Goill an tsoidhealbhdha ág áluinn
Is d'iarrsma na gcon gcalma an cú céillidh cathardha ag Fionn reachtmhar rí na n-óg do bhí neartmhar a-nall-ód
Nó is í cú mheic Morna mhir dar bh'ainm Iorghal an uair-sin ba caithleomhan re cneas Goill bheas do haithbheodhadh eadroinn
Nó is í Foirneart cruaidh calma an cú ceannard cathardha cú Osgair na gcuach gcam ba luath gcosgair i gcomhlann
Nó cú mheic Lughach na learg dar bh'ainm chubhaidh an Ceinndearg an cú glan seamfhaobhrach seang ór ghearrshaoghlach damh díleann
Gá dtám do choimmeas na gcon do bhádar ag airdrígh Almhan Bran féin as daghshamhail di; baramhail as léir linne
An Bran oirrdheirc-sin Finn féin d'Abhartach ní thuill toibhéim tarraidh clú dá cosgar soin cú mar Osgar i n-iorghoil
Ní fhuil fa néallaibh a-nocht ag do choin-se a Chú Chonnacht gníomh doidhéanta re damh ndonn roiréalta do char comhlann
A bhfuil ó Dheirg go Drobhaois dá n-iarrthar gach aonfhoraois más fíor is folamh 'n-a gar 's ní foghar míol 'n-a mothar
Ó bhéal Allta go hIasgaigh tearc ann do na hilphiastaibh nó im bhruach roigheal líonmhar Luirg nó im oirear míonghlan Miodhbhuilg
Seachnóin Bréifne an bhruaich sgathaigh cuairt Ábhartaigh ioldathaigh —budh cuimhneach thiar agus thoir—
gidh fiadh d'fhuighleach níor fhágaibh
Im nónaidh nochtaidh a fearg ag Sligeach ag Sliabh gheildearg; fa díoghlach an deinmne soin ag síodh Loch Meilghe ar madain
I n-Gleann Ghaibhle druim ar druim tug so is ag Sliabh an Iarainn fros mílealbha muin ar muin is prímhealmha os n-allaidh
Ó tháinig i n-iath Ultach ní hannamh ar Ábhartach —ní fhuighinn a ríomh go réidh—
gníomh nach cuirim 'n-a caithréim
Ón mbuime do oil i-se ní hiongnadh ádh uirrei-se ler sighneadh coiléan d'Ú Chuinn ar n-Oiléan inghean Éamoinn
Do Bhran is oidhir i-se; d'Fhionn an cú óg eilei-se; a Dhé caomhain clú na gcon ar bhrú baoghail gan bhearnadh
D'iarsma na féinnei-se Finn cáraid na gcéimeann bhfoirtill; deacair righe rú fa rath; mo chride an cú is a codhnach
Coin Éireann ó thuinn go tuinn is coin codhnaigh crú Ríoghdhuinn ramharcach Tolcha Dá Thí Abhartach ortha is airdrí
Rí 