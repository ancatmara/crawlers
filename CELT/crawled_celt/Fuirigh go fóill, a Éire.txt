Fuirigh go fóill a Éire gearr go bhfuighe fírchéile; do chéile ní fear foirbhthe a Éire a threabh théagairthe
A fhionnráith Teamhra Dá Thí aithnim an fear dá bhfuiltí; triath d'óigleanabh do b'áil libh a chláir fhóidleabhair Uisnigh
Fada nach fuarais a bhean aoinfhear d'aicme na naoidhean; fad do chairde is dubhach dhuit a Thulach Chairbre is Chormuic
A-tá fear i n-aois leinibh —gearr go bhfuighe fóiridhin— ráith na ngéigbheangán ngeal a chéidleannán mac Míleadh
Tánaig an té taoi d'iarraidh a fhinnbhean Néill Naoighiallaigh dar dhual Bóinn bhraontana bhinn; aontamha go fóill fuiling
Eidhre ó g Carthaigh ceann Gaoidheal gearr bhias i mbeirt ógnaoidhean; feith a Bhanbha a bhean Tuathail go bhfaghbha th'fhear ionnuachair
D'éis dealuighthe go réidh ruibh d'fhuil Chuinn is d'fhíorfhuil Eoghain a bhean naoidhe an Chláir choimhthe an áil naoidhe neamhfhoirbhthe?
Meinic riamh seinbhean mar sin a leannáin Airt Éinfhir do ghnáth ag iarraidh fhear n-óg a threabh dhiamhair na ndeargród
Líthear ort-sa re hathaidh a fhinnbhean Chuinn Chéadchathaigh caor do mhianaigh Mogha Néid; sona an liamhain dod leithéid
Duit do thairngir an fáidh Fionn feacht riot i ráithe aoibhioll do dhearbh go mbiadh 'gun bhanfháidh leanbh a-niar dá nuaghabháil
Ort a Bhóinn ná bíodh tuirse; leanbh óg don chloinn Charthaigh-se do thileadh Cláir bharrghloin Bhreagh do tharngair an fáidh Fítheal
Dá labhradh éinfhear eile leat go teacht don tairngeire a bhean fhionn fhoighéagglan Airt oiréadmhar liom an labhairt
Do-níd fáidhe Fuinn Ealga do-níd síona soineannda ar Thealaigh na d Trí g Curadh rí leanaibh do lámhnughadh ara leithéid do leanabh sgéala dhuit dá fhoillseaghadh aoighe sgeoil uaignigh annaimh d'uaidnibh an eoil fhuaramair
Lá thoir i gcath Chluana Tarbh d'airdrígh Éireann na n-órarm tig an uair-se d'fhagháil gliadh 's a bhranáin uaisle ar aoinrian
Le cloinn Bhriain na síodhbhrugh seang an bhanfháidh darbh ainm Aoibheall; gus an mnaoi d'iarraidh fheasa tiaghair ar chaoi chairdeasa
A-dubhairt Donnchadh mhac Briain:
"cia dhínn thuitfeas san troimghliaidh d'uaislibh griandathta chlann g Cais a shann iarrata an eolais?"
"Airdrí Fhódla na sreabh seang tuitfidh Brian ann" ar Aoibheall "tuitfidh Murchadh—gá mó sgéal—
ní foghthar 'n-a chló a choimhthréan
"Tuitfidh Toirdhealbhach óg ann mhac Murchaidh bhus cruaidh comhlann re cois roghan fhréimhe Cais; folamh Éire 'n-a n-éagmhais"
"Cia ghéabhas Éire dá n-éis" ar Donnchadh ghnúis mar gheilghéis "sloinn dúin a bhanfháidh mac Briain súil ní faláir re finn Chliaigh" "Biaidh an tír-sin na d Trí bh Fionn do réir m'fháisdine" ar Aoibheall "i ndiaidh na n-ardshlat oile ag Tadhgmhac Briain Bóroimhe"
Gá dám dó cuirid an cath Lochlannaigh is laoich Teamhrach; má tá nar shlán clann Chobhthaigh ár ann ar na hAllmhurchaibh
Marbhthar le Donnchadh 'n-a dhiaidh urra codhnach síol saoir Bhriain; reacht na Fódla mairg do mhill le fógra Thaidhg do thuitim
Go hAoibhill d'éis an chatha tig Donnchadh gnúis ghealdatha go fáidh na ríogh ó Ráith Luirc do ráith narbh fhíor a n-éabhairt
"An tí dar thairngir sinne Ráith Teamhra is Dún Duibhlinne —a chionta dhíom ní dhlighe—
dá shíol tiocfa an tairngire
"I gceannas Críche Teamhrach rachaidh mac Taidhg Toirdhealbhach ua na ríogh bhus rí eile do-ní fíor dar bhfáisdine
"Beag dtarbha dhuit a Dhonnchaidh caill do chirt led ghníomharthaibh; uait féine i ndiaidh do dhoibheart biaidh Éire gan aoghaireacht
"Ní laibhéar go laithe an bhráith d'éis shíol mac Briain" ar an bhanfháith "gidh doiligh linn gan leanmhain don bhuidhin fhinn ildealbhaigh" Do b'fhíor d'Aoibhill a ndubhairt fuighle ar nach fuil contabhairt; ráinig ríghe is reacht Teamhrach neart na tíre ag Toirdhealbhach
Do thairngir fáidh fada ó shoin go mbiaidh neart Oirir Fhionntoin ag Domhnall do chloinn Charthaigh roinn ghormlann ar ghníomharthaibh
Muna thí an tairngire is-teach don Domhnall-so fa dheireadh —biaidh lá bhus ard a eire—
do Thadhg a-tá an tairngire
Fáisdine athar más fhíor tiocfa is-teagh d'oidhre an airdríogh más fhíor labhradh gach fhir eoil; ag sin adhbhar m'uirsgeoil
Tréig a Thaidhg do trealamh leinbh ná luaidh feasda feidhm roimheirbh —súil Mumhan ribh dái-ríribh—
sir do chuladh gcaithmhílidh
Gabh umad th'úirbheart iarainn a rosg glas mar ghoirmniamhainn caomhthruaill do ghlanlúirigh ghil gharbhghlúinigh dhaolchruaidh dheilgnigh Gabh do loinn gcorrghlais gcumhdaigh a mheic na mná ó ríogh Lundain samhail smuail do dhrithlinn deirg dá fhichlinn chruaidh led chéidfheirg
Gabh mar so le séan uaire dá shleigh Con na Craobhruaidhe; fa baoghlach brath na bhfoghadh i gcath fhaobhrach Fhionnchoradh
Minic ród fhuair a fhéaghain mionn litreach lán d'óiréanaibh sgiath fa cruaidh i gcath Ghabhra 's do-chuaid ón chath chathardha
Ná beir leat i gceann chatha achd airm adhbhair ardfhlatha; t'fhailm fhionn dhathómra ós do chionn do mhionn clachórdha cloichfhionn
Tairg do thobhach do chóra; go meala a mheic Onóra th'airm curadh go gceo nimhe ler chumhan gleo Gáirighe
Ní mholaim dheit a leinibh —cóir dhuit Éire d'fhóiridhin—
bheith éigcríonna id leanbh go léir dearbh do chéidghníomha a choiléin
Mór gcath chuirfeas do dheoin Dé mhac Domhnaill gnúis mar ghlainré; cóir súil re sealgaire an luin dhúin gidh leanbaidhe a luaghail
Cuirfidh cath Mhullaigh Maisdean gleo re bhféachfaidh fíorghaisgeadh; brisfidh calg fa mhagh Midhe; gar do thadhg an tairngire
Cath díbheirgeach Dúin na Sgiath cuirfidh oidhre fhóid fhinn Chliach; re a ré muidhfidh gach mearchath is cuirfidh sé an Saingealchath
Dá ró Tadhg i dtréan Bhanbha biaidh ar-ís 'n-a n-athardha gach aoinneach san riocht reimhe do shliocht daoineach Deirgtheine
Dlighidh ollamh uirrim ríogh reic a áithis 's a fhéilghníomh: gabh ar tós m'fhorfhuighle a fhir rem chomhairle fós fuirigh
Fuirigh 