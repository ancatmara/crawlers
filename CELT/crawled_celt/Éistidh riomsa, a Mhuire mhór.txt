Éistidh riomsa a Mhuire mhór:
Muireadhach Albanach Ó Dálaigh Auctor huius Muireadhach Albanach Éistidh riomsa a Mhuire mhór do ghuidhe is liomsa badh lúdh; do dhruim réd bhráthair ná bíodh a Mháthair Ríogh duinn na ndúl
Sgél do mháthar meabhair liom 'na dheaghaidh atáthar treall inghean mhilis mhalach ndonn trilis trom chladhach fá ceann
Anna sein seanmháthair Dé óa gealbhráthair do ghein rí níor ghiall a meadhair do mhnaoi gur fhaoi lé triar d'fhearaibh Rug inghean gach dheighfhir dhíobh geibhidh aca an fhinngheal úr teóra inghean a clann chaomh slimgheal a dtaobh cam a gcúl
Gorma a súile suairc a ngné a gcuairt nochar chuairt gan ghnaoi na sluaigh uile atá ar a dtí trí mná agus Muire ar gach mnaoi
Tugsad trí fir thoighe a dtriúr na trí Mhoire ó nimh na naomh gur thráchtmhall torrach an triar na gciabh ndrongach snátrom saor
Rugsad trí maca na mná aca roba lia 'sa lia; cá seisear mín doba mhó?
eisean roba só dhíbh Dia
Máthair Iacóibh inghean díbh sgiathdóigh ar gach n-imneadh fhuair bean díobh Muire máthair Eóin sgeóil nár ghnáthaigh duine i nduain
Tusa Muire Máthair Dé duine níor ghnáthaigh do ghnaoi ríghbhile arna roinn ar thrí Rí fírnimhe id bhroinn do bhaoi
Mise ar bhar n-aithnibh ar-aon id dhaighthigh agus id dhún a anam a Mhuire mhór a ór buidhe a abhall úr
A bhiadh a édach ar h'iocht a chiabh ghégach mar an ngort
A Mháthair a Shiúr a Shearc stiúr go ceart an bráthair bocht
Bráthair dhamhsa do Mhac mór a shlat mhallsa a Mháthair shaor deaghbhráthair cóir ar bhar gcúl seanmháthair úr róibh a-raon
Go ndearna m'ionghaire ar h'Fhear a fhionn Mhuire a earla tiogh iomdha im chridhe crithir dhubh mithigh dul dá nighe aniogh
A Mháthair Dé dénam síodh ósa ghlédhonn gné do chiabh ciúnaigh h'fhearg a Mhoire mhór a ór dear i gcoire chriadh
Do nimh thánaig a thaobh geal a láraig saor mar an sriobh
Cá beag liom do dhúthchas damh a chúlchas ghlan fhionn ót Fhior?
A Thríonóid a Mhuire mhín tuile gach glóir acht bhar nglóir; a Cheathrair caistidh rém dhuain ní geabhthair uaibh aisgidh óir
A Ógh Mhuire a abhra dubh a mhórmhuine a ghardha geal tug a cheann báidhe na mban damh tar ceann mo náire neamh
Do chloinn Dáibhíodh thú a mhall mhór gan chrann mar thú rébhar dtúr do chloinn Abhrán h'urla claon gabhlán craobh gcumhra ar do chúl
H'Fhear is do Mhac ar do mhuin geal a ghlac is geal a righ t'Fhearathair réd thaobh as-toigh ag soin taom d'ealathain t'Fhir
Dalta iongnadh dot ucht bhán agus dot fhult fhionnghlan úr do Mhac agus t'Fhear ar-aon a shlat shaor gheal ar do ghlún
Do bhábhair dias aobhdha ann dábhar gcaomhna ó ghlionn do ghlionn Mac malachdhubh dóidgheal donn óigbhean trom anathlamh fhionn
Do-ní sé casadh do chiabh do dhuadh é ar t'asal dá dhíon
do bhas a óg Mhuire úr do chas cúl ródbhuidhe an Ríogh
Tú do shíor doba shámh leis is do chíogh bán ar a bhois an uair do nightheá an gcraoibh gcais do lightheá an mbais gcaoimh 's an gcois
Fraoch buidhe ar h'úrbharr mar ór a Mhuire shúlmhall a Shiúr cíoch geilmhín trom as do thaobh Leinbhín saor donn agá diúl
Mairg do oiligh h'earla glan doiligh ór ní dhearna cion; munab ionnraic do bhrú a Bhean ní headh cnú ar fionnshlait i bhfiodh
Easbach clann ladrann do luadh a lagbharr fleasgach cam claon amharas dob olc an chiall ort a chiabh chladhsholas chaomh
Do bhrú aníos ba lomlán leat mar bhíos a bhronnlár 'san bhrioc an Coimdhe 's gan loighe lat Mac Moire do-roighne riot
Acht tú féin a Mhuire mhór nochar léir do dhuine dhaor suaimhnighe ar fhear a fholt fiar nach biadh is bean olc ar-aon
Cosmhail h'aon Mhac réd chúl gcam a shaorshlat an dá shúl chorr do ghlaca ag an Ghiolla shiong is t'ionga fhionn data dhonn
Coinnleach gormshúileach do ghruadh abhra donnghlúineach 'gá dhíon geilghégach leabhair do lámh dán neimbrégach dleaghair dhíom
Glan fallán buidhe do bharr mar mhuine camán fád cheann glan do bhas chaoilmhérdha chorr a chas donn shaoirdhénmha sheang
Ní dheachaidh d'ég h'aithghin mhná do shaighthin-ní brég-ní bhia níor bhlas beathaidh bean mar thú a bhrú gheal i ndeachaidh Dia
Tugaidh dhún leabaidh is lionn a chúl ris nach teagaimh tonn an bhréigfhleadh ar nach bí ceann nárab leam í a dhéidgheal donn
Guidheadh go hán h'abhra dubh ar ghrádh bhar n-anma a ghrádh glan a Mhuire ní hédmhar h'Fhear fád ghuidhe a gheal dédghlan damh
A fholt buidhe cladhach cam a Mhuire na malach seang ná leig do bhreith oile ionn feith lionn do chroidhe fár gceann
Dénam feis a mheardha mhór dod deis dealbhdha taobh ré taobh gabh m'fhorthain deaghrann is duan uam a ghealmhall shochraidh shaor
Ná rabh bean acht tusa im thigh gomadh tusa bhus fhear air na mná fallsa ad-chiú 's na cruidh a bhfuil damhsa riú ná raibh
Gan sbéis i gconaibh ná i gcrodh ná i sgoraibh a ghéis ghlan easbhaidh chorn cáich is a gcon orm is a sgor mbláith 's a mban
Tógaibh an malaigh nduibh dhúin is an aghaidh mar fhuil laoigh tógaibh go ros faicinn féin an gcéibh ródaigh slaitfhinn saoir
Tógaibh dhún an bonn 's an mbois agus an cúl donn go ndeis 'gus an súil n-ógcruinn ngéir nglais réd chéibh dtais go bhfóbrainn feis
Éistidh 