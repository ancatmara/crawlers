S EX A ET AT ES M UN DI Togorma o tát Frigiae.
mac sin Gomer mac Iaféd.
Da mac Magog meic Iafeth meic Noi .i. Baath & Ibath.
Baath mac doside Fenius Farsaid athair na Scithecda .i. Fenius mac Baath meic Magog meic Iafeth meic Noí & r Ibad dano in mac aile do Magog mac doside Elonius lAlanius.
Tri meic aiciside .i. Armon Negua Hisicón.
Coic meic ic Armón .i. Gothus.
Uolegothus.
Cebidus.
Burgandus.
Longubardus.
Negua dano meic les .i. Uandalus.
Saxus.
Bogardus.
Hisicón dano meic aice .i. Francus.
Romanus Albanus o ta Albannai i n-Asia Britus ó rater Inis Bretan.
Is and sain ro rannad in domun i trí rannaib .i. Eoraip.
Afraic.
Asia .i. Sem i n-Asia.
Cam i n-Afraic.
Iafed i n-Eoraip.
is é cétfer de sil Iafeth tánic i n-Eoraip .i. Alanius mac Ibath meic Magog meic Iafeth meic Noí Is amlaid tánic Alanius & a trí meic les .i. Armon & Negua & Hisicon conid i fus ro chlannaigset na macu atchuadamar.
Saxus mac Negua meic Alanii meic Ibath meic Magog meic Iafeth meic Noi.
is uad Saxain.
Iaban dano mac Iafeth meic Noi is uad rater Alania i n-Eoraip meic acaside .i. Elisa.
Tarsis.
Cethim.
Dodanim.
Tarsis is úad & Celtecdai.
Cethim.
is uad Cethei.
uadibside ainmnigther cathir na Ciprecda .i. Citheum.
Dodanim dano úadside Ródii.
is úadib sin ro fodlait inse Mara Torren cona cenelaib écsamlaib & cona mberlaib.
Is iat sain primchenela clainni Iaféd.
cona fochenelaib.
ro selbsat feranna imda isinn Asia ó Sléib Imai & o Sleib Tuir co Sruth Tanai & connici in Scithia.
ro selbsat in n-Eoraip uli connici in n-acían muridi fuineta Insi Bretan & in n-Espain ulide.
De chlannaib Iafeth meic Noi connici so cona prímchenelaib & cona ngabalaib & a ferannaib eter Asia & Eoraip De chlannaib Cam meic Noi so sis ifechtsa Cam & Oliua a ben meic leo .i. Chus & Mesram.
Futh.
Cannan.
Chus uadside Chusi.
Ethiopia a hainm side indiu.
Mesram.
is úad Egiptus.
Futh.
is uad Afraicdai lLibei Futhei a n-ainm side fecht aile riam.
is úad ráter Sruth Fuith.
Cannan.
is úad Cannannai.
is he a ferann side ro gabsat meic Israel iar tain íar dílgend na Cannanna & iarna n-innarba.
Cus mac Cam meic les .i. Saba.
is uad Sabei.
Ebila.
uadside Getuli filet i ndithruib na hAfraice.
Sabatha.
is uad Sabatheni.
Astabarí im a n-ainm indiu.
Recma.
Sabata.
Acha.
Nebroth is leiside ro cumtaiged in Babiloin ar thús cia ro cumtaiged la Nín mac Beil íar tain in tan ro gab ríge Asár.
Babilonia .i. confusio .i. cumasc iarsinni ro cumaiscthea na berlai isind luc sain & is la Nebroth ro cumtaiged Arach ainm aile di Edisa.
is leis ro cumtaiged Achad & Cabann & is é a hainm side indiu Seleucia ond ríg Seleucio ro ráded i mac Maig Sennar atat sin ule.
Is de sil Nebroith Asúr ó tat Asardai iar fairind lis de síl Séin meic Noi in t-Asur .i. Asur mac Séin meic Noi.
is and ro genair i mac Maig Sennár & is leis ro cumtaiged Ninues & Thala & Resen .i. cathir mor fil eter Ninues & Thala.
mac ic Recma mac Chus meic Cam meic Noi .i. Saba & Dadam.
Saba mac Recma per sin scribthair a ainm.
Saba mac Chus per samech scribthair a ainm side.
Clanna Mesram meic Cam.
meic Noi .i. Ludim Anamim.
Labaim.
Nepthaim.
Pethrosim.
Chesloim.
Is úadib sin ro genatar na Filistinnai & Capturim & ciniuda imda aile & nitat achinti indiu ar ro chloemcoiset anmand.
De chlannaib Cannan meic Cam meic Noi so sis.
Cannan mac Cam meic Noi.
mac les .i. Sidon Aracheus Cetheus Sineus Iebuseus Arcadius Amnorreuus Samarius Eutheus Amatheuus.
Gergesius Sidon is úad ainmnigther in chatir .i. Sidon isind Foenici.
Arachius is les ra cumtaiged Arachas .i. cathir fil ar agid Tripolim i fail Slebe Leuain.
Aradius.
is uad atat Aradai is iatside ro selbsat in n-innis dianid ainm Aradum muinchend cumung etarru & tracht nce.
Samarius.
is uad atat Samari is leis ro cumtaiged Samaria.
 .i. cathir De clannaib Sem meic Noi só sis Sem mac Noí.
Olla a ben side is dia sil side na hEbraide uli meic aici .i. Elam.
is uad Elamitae.
toisig Persidis Siriae iatside Asur.
is úad atat Asardai iar fír & is leis ro cumtaiged Ninues & Thala & Resen .i. cathir mór fil eter Ninue & Thala.
Arafaxat.
is uad Caldei.
Lidi.
úad atá Lidia Sarum is uad atá Siria.
is í ha hardchathir side Damascus.
Arafaxat mac Sem meic Noí mac doside Sela.
mac doside Eber.
is uad ainmnigter Ebraide .i. ó Eber mac Sala meic Arafaxat meic Sem meic Noi.
Dá macc.
ic Éber .i. Falec & Iactan.
Falec .i. diuisio .i. fodail .i. ar is na amsir ro fodlait na berlai.
Iactan mac Eber meic aci .i. Elmodad.
Ebal Saleph Abimael Asarmo Saba Iare Ofir Aduram Euila Aduzal Iobab Decla Atat cenela día síl sin isind Indía & is iat gabait ule feranna na Indiae .i. othá in sruth aníar conníci in n-acían Clanna Saram meic Sem meic Noi .i. Us is uad atát Traconitidi & is les ro cumtaiged in Damaisc.
eter Pasilisitina & Coelensiria atá a ferand side.
is úad atát Armiannai.
Gether is úad atat Arcannai.
Mes.
is úad atat Meones.
de sil Samar meic Sem meic Noi dóib sein ule & is i n-Asia atat.
De senchas na torothor .i. na luprucan & na fomorach inso sis.
Fechtas ro boí Noí in tabernacuil ina chotlud ar n-ól fína & is hé lomnocht co tánic a mac a dochom .i. Cam co n-aca amal ro baí & co nderna gári imbi & coro innis día bráthrib .i. do Iáfeth & do Sém & dodeochatarside & a cúl rempo arnaictís féli a n-athar & doratsat a étach taris.
Atrácht Noí iar sin asa chotlud & ro fallsiged dó Cam día fochaitbiud iar sin & ro bennach in dis n-aile.
Conid hé Cám deside cetduni ro mallachad íar nilind & conid hé comarba Cáin íar nilind & conid húad ro genatar luchrupain & fomóraig & goborchind & cech ecosc dodelbda arachena fil for doinib.
conid aire tucad dilgend for clannaib Cam & tucad a ferand do macaib Israel i comarda na mallactan cétna.
Conid hé sen bunad na torothor & ni de síl Cain doib amal adfíadat na Goedil ar niro mair ní día síl side iar nilind ar rop é fochond ná dílend do bádud clann Cáin & ro bátea cid clanna Sed ule immalle friu acht Nóe cona macaib & cona cethri mnáib amal innises Moisi mac Ammra insin Genis ind recta & Dia féin dorat in recht sain do Moisi i Sléib Sína & is e ro scríb cona láim fein.
Is iat so sís airich na haesi tanaisi iar líni genelaig Sém.
Noi ael.
Sem ac.
Arfaxat s.
Sala acccxxxiii.
Heber s.
Falec s.
Reu s.
Saruc s.
Nachor s.
Tara Tara meic les .i. Abraam.
Nachor.
Arán.
mac dond Arán sin Lóth ro batar dano dí ingin aci .i. Melcha & Iascha di ingin Aráin meic Thára sethracha do Lóth & is inund Iascha & Sarra & atbath Aran rena athair .i. re Tára & is he sein cetmac atbath rana hathair íar nilind & is and atbath i n-Úr Caldeorum amal atbeir in fili goedelach sin.
Cetmac as marb riana athair innisfet tria bard brecht.
Arán mac Tára meic Nachair iarna chur tar in recht Abraam & Nachor tucsat da mnai .i. Sarra & Melcha.
dí ingin a mbráthar fein .i. dí ingin Arain meic Tára.
Tuc ém Abram Sarra dianid comainm Iascha.
Tuc im Nachor Melcha ruc Melcha macu do Nachor it hé so a n-anmand side .i. Hus.
Buz Camuel.
Chaseth.
Azau Feldas.
Iadilafac.
Bathuel.
is uadside ro genair Lauan mac & Rabecca.
filia Hus lChus.
mac Nachoir is úad Iob.
is dia síl Buz Balam in druí.
Camuel dano athair Sirorum eside.
Caratben Nachar .i. Roma is iside mathaiir Tabe.
Goom & Thaas & Maachai.
Dend ais tanaise connici so anúas.
Den tres ais so sis ifechtsa In tres aes in domain is e so lin bliadna fil inti.
dccccxlu .i. o gen Abraim co gabáil ríge do Dauid i Tír Caldeorum.
