Ort do sheiseacht a shaoghail a sgian tana thollfhaobhair; a ghille 's a lúb 'n-a láimh ag súd inn-ne dot fhágbháil
Mithid damh céim seachad sair a sheanóir dhoill a dhomhain; do budh turchar dhamh a dhuill urchar do chur lem choluinn
Do budh codladh ar chlúimh thé gan iompódh riot a-ríse; uch a thruagh más eadh as áil seal uabh agus gan t'fhágbháil
Seal 'san slighe dhíomhaoin damh seal 'san saoghal dom shalchadh seal san lathaigh loighe an doill athaidh oile san abhoinn
Ruaig agam d'iarraidh nimhe ruaig i measg mo mhuinntire—
tuig trá nach deighcridhe dhamh an dá eitrighe d'adhradh
Siridh féin aireamh eile a shaoghail d'ar t'eitrighe; beir a shaoghail t'aghaidh uaim a shalaigh dhaolaigh dhiombuain
A sheanóir thuisleadhaigh thruim mallacht ort gach fhir chumuinn; go bhfagha shár it sheise a chlár tana taipleise
Gé taoi ar mo thí a thruagháin thruaigh duit do chumas do chéadduain; mór an ceannach deaghóir dhamh seanóir meangach do mholadh
Is tú an giolla fionn fallsa riot do-chuaidh an cholann-sa; ní tú a dhalláin a dhomhain an chnú fhalláin fhoghamhair
Is tú an tsadh mheabhlach mheangach is tú an bheithir bhéimeannach tú an aithir sheang a sheise is ceann aithigh uirrei-se
Do chuiris díot a-dearair cúig dhíne do dhíneadhaibh; ní fhuil tú acht id chuaille chuir ar bhrú na huaighe a ánruidh
A ánruidh thruaigh tomhais dúin gá fuil do-chuaidh fad chéadúir; sloinn go fíor a bhréagaigh bhrais gá céadfhuil ríogh do fhromhais
Fuil Aibéil mheic Ádhaimh fhinn dí do chorcrais do chéidrinn; a bhrais bhréagaigh is sí sain céadfhuil do bhí ar do bhéalaibh
Fuil Críosd do-chuaidh fad bhruinne móide t'imshníomh oruinn-ne; ceann fat iris níor dhluigh dhamh ó do ibhis fhuil t'athar
Do bhrathais Dái-bhí na ndámh 's do fheallais ar Ab-rahám; tugadh ceann Eoin dá éis sain 'n-a fheoil ar mhéis dod mhiasaibh
Do chrochais is a cheann síos Peadar apsdal na n-óirchíos; ar ndíoth Peadair agus Póil eagail do shioth a sheanóir
Ní dhearna cumann riot riamh ó do fheallais ar Aibial neach nar chuiris féine i bhfód acht madh Éile agus Eanóg
Tárras ort-sa eacht oile do chealga 's do chorroighe; ar do mhuin—níor bhúireadh binn—
do chuir an Dúileamh dílinn
Bliadhain dí—agus níor dhoib-heart— ardo mhuin ag marcoigheacht; ní fhuair díon ní thárraidh trácht do shíol Ádhaimh acht aonbhárc
Tiocfa bráth ainmhín oile dod bháthadh-sa a bhréagoire; ní bhia beatha eile ann acht ceatha is teine is torann
Báidhfidhear tú do thonnaibh mar bháidhthear ceap críonchonnaidh; do leagadh a-dir gach dream ar sin ní fheadar th'inneall
Ón ló loisgfidhear do lár agus ghéisfeas do ghormchlár agus bhearrfas muir do mhong do sheanchas ní fhuil agam
Ag súd inne ag imtheacht uaid i reilig na gcrann gcaolfhuaid; beag do threiseacht tocht tar muir ort do sheiseacht a shaoghail
Ort 