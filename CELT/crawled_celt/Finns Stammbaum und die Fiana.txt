Find mac Cumaill mic Suailt mic Eltaim mic aiscne mic Núadad Neacht mic Sétna Sithbaic.
Ailiter:
Find mac Cumaill mic Baiscne mic Fhir dá roth mic Guill mic Irguill mic Dáiri mic Deaga mic Sin mic Rosin.
Ocus is aicIsin rotinóilead coin ar tús i n-Érinn.
Trí cóicaid rígfhéinnid bádar araen re Find.
Erroi nónbair cach fir díb.
Lánfilidecht cach fir díb & ceard manchani la cach fir díb ut fuit la Coinculaind.
It é na fianda sa uili fichsedar cath Cuilind & cath Clíach & cath Comair trí n-usce & cath Muigi Inis & Sléibi Mis & cath Lúachra & cath Síde Femin & cath Fea & cath Crinda & cath Sídi dá bolc.
It é dochfhichsedar iarsuidiu Indsi n-Derglacha i sídaib la Find for Rudraige mac mac Boidb & for Dearcroichniu.
Nach rí tra lasa ndeachadar i cath, is roime romuided.