An tú ar gcéadaithne a charrag a ráith éigneach eatharrod; cách ód chéadaithne do chur ní fáth méadaighthe meanman
An tú bhíodh i mbéalaibh sgol do measdaoi re múr Cruachan?
a phuirt ghil fan rionnghlan rosg más ibh is iongnadh t-éagcosg!
Do chlaochlóidh do chruth dealbhghlan do imthigh bhar n-óirthreabhradh dod mhúr ghlan thaoibhleabhar the; ní mhar aoilghreanadh th'aighthe
Níor deargadh le hingnibh each níor loiteadh le lorg nuaichreach do leirg dtonnbháin ngairthe ngil congháir t'fhaighthe do uaignigh
Tugais cruth naoidhe ar neamhchruth amhail do bhiadh baintreabhthach; a chúirt orrdhraic thirmgheal thiogh do chomhloit imneadh th'aigneadh
Éagcóir do haithneadh oraibh cúis imnidh dá bhfuarobhair a threabh na gcaithreann gcorcra re seal n-aithghearr n-iasochta
Dá dtuigthea mar táid re treall sé ríoghphuirt fhoirbhthe Éireann i n-éagcruth a róimh na ríogh níor chóir éagnach ar th'imshníomh
A-tá Teamhair teaghdhais Chuinn ó reimheas ríghmheic Cearbhuill mar gach dtealaigh—níor dhleacht di—
gan mheadhair achd teacht tairse
Ó ré Mhuircheartaigh mheic Néill a-tá ráth Oiligh fhóidréidh —leis do-roighneadh dimbrígh dhi—
gan deighrígh d'oirdneadh innte
Ní fhuair Caiseal—cúis diombáigh—
d'éis Chormaic mheic Cuilionáin rí do fhréimh chéadfadhaigh Chuirc don ghéagthulaigh fhéil orrdhuirc
Ó aimsir Fhearghuis Fhogha do mharbhsad meic Eochadha níor fhaoi Eamhain fhéirmhín fhionn le héinrígh d'fhearaibh Éireann
Ríoghraidh Laighean na leas gcorr ón tráth fá dtorchair Cearbhall a-tá Nás na mboilgshreabh mbinn 'n-a fhoirgneadh fhás ón fhoirinn
A-tá iosdadh Cruachna Cuinn ó ré Raghallaigh rosgcuirr múr aolbhláth do thobhaigh toil 'n-a mhaolráth fholaimh fhásaigh
Aithnim nach fuileongtha i bhfad do bheith san chruth-so a charrag na hardphuirt-se ór clódh a gcruth mór an antuigse d'éagnach
Gidh eadh ní hiongantach linn a bhfuil d'athtuirse ar th'intinn; gan fháth níor claochládh do chruth a ráth na n-aolchlár n-amhlach
A-taoi re treimhse bhfada a chéadráith chlann n-Diarmada —an ríghe réidh ní rabha—
ód fhréimh fhíre i n-aontamha n-aimhriocht dot fhoirinn féin a-taoi re treimhse n-imchéin a chúirt ródghlan choillbhleacht chorr ó fhoirneart ógbhadh n-eachtrann
Foirneart eachtrann is é thug do chur sa chruth-so a charrag a ráth thoghtha bheannbhláth bhog far neamhghnáth orchra orad
Níor ghnáth leat-sa achd re linn Ghall gur bearnadh séan bhar saorchlann a linngheal taobhuaine tiogh imneadh aonuaire ar th'aigneadh
Do chleachtais fleadh is fiadhach is graifne greagh n-óirshrianach ór dhiombuan iarann bhar n-each a niamhfhonn lionnfhuar loinnreach
Ní caithtí lá id longphurt shean gan reic ndréacht nó nduan bhfileadh re glór bhar síodhchraobh seanma fa ól bhfíonchaor bhfíneamhna
Meinic thigdís teachta síth d'fhoráil chomhadh ó choigcrích dod chúirt ghairthe thaobhaird the 's raibhthe i ngach aonaird uaibh-se
Fa gnáth ar leirg do leasa lucht sgaoilte craobh gcoibhneasa ag maoidhimh uaisle gach fhir; aoighidh uaibh-se agus innibh
Fiu an céadaoibhneas do chleachtais fiu a-rís do ró éigeantais a phuirt úir na ngoirmeas nglan doilgheas ar t'úidh nach iongnadh
Achd a-mháin nach maoidhte dhuit ró buaidhreadh nó barr iomluit a shlóighfheithmheach na dtreabh dtais fear d'fhóirithneach ó fhuarais
Tarla do chéile cubhaidh riot a sheanráth shéanamhail d'uaislibh caithchéile chláir Fhreing; ná báidh d'aithmhéile th'intinn
Mac Diarmuda díoghbhadh cath fuarais tar éis do dheacrach a bhraontana na mbeann dtais aontagha as fhearr dá n-uarais
Tréig an gcumhaidh do chleachtais eirg it earraidh oireachtais lí bróin ná haithintear ort a róimh chlaichfhinntreabh Chonnacht
Ní hathtuirse as oircheas duit ó fhuair tú tar éis th'iomluit a fhéirmhín na sídheas sean th'éinrígh ndíleas fa dheireadh
Rod chuirfe a-rís id riocht féin oidhre Taidhg na dtreas n-aigmhéil a linngheal na gclár gcorcra slán ret imneadh iasochta
as gréine is gar do dhubhadh; gearr go gcuirfe Conchubhar do bhláth ionghnáth ar th'aghaidh a ráth fhionnbhláth éagsamhail
Budh iomdha amhladh dh'ór ceard ós shleasaibh do chlár gcraoibhdhearg is ceird shaothrach druim ar druim ós leirg bhar n-aolchlach n-áluinn
Gártha caismeart agus crot budh iomdha i n-aoinfheacht iomut a thonnnuaigheal na dtreabh bhfionn combuaidhreadh fleadh is fithcheall
Ní fuighthear ón uair-se a-mach teimheal ar thaobhaibh th'aolchlach a cholggairthe na gcíoch ngeal
ná díoth ordaighthe ar th'fhoirgnead
Bhar n-ainm féile re fada méadóchaidh Mac Diarmada ag aos ghnáthmholta Ghuirt Néill a phuirt bhláthchorcra bheinnréidh
A charrag na gcuan sreibhshídh is é oidhre Eibhilín a ráth gheal na ngéigleas gcorr fear do chéidgheas do chomholl
Do cleachtadh dhuit a dhúin shídh iocht is oineach it airdrígh; geis duid éara re n-aoighidh; sgéala nach cuid commaoidhimh
Dod gheasaibh bhós tre bhith síor th'iadhadh ar ionchaibh th'airdríogh fa chliathfhroighibh do chraobh mbreac ná aon d'fhiafroighidh inneat
Ní chuala éingheis fholaigh nach í intinn Chonchobhair ort a bhrugh na mbeann gcorcra dul i gceann a gcaomhanta
Baincheann bhrogha na cairrge inghean ríogh fhóid fhionn Chairbre na geasa céadna congbhoidh réalta an leasa leabarghloin
Rún toirbheartach teagar séad an céadchlú cuirfidh Mairghréag ar an ráith mbreacthana mbinn beantagha cháich i gcoitchinn
Gruaidh thibhreach gan toil bhfolaigh sgath saorbhan síol g Conchobhair troigh bhoinnleasg as comhdha cean toirmeasg foghla na bhféinneadh
An tú 