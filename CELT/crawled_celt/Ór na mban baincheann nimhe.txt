Ór na mban baincheann nimhe géag chubhra an chnuais ainglidhe cruth seangghlan go snas chorcra dar las deallradh diadhachta
Ór líoghlan ar nar luigh sal réalta iuil fhear an talmhan ciabh chlaon 's a griandath mar ghréin caor do mhianach criadh ceinéil
Ór glan gealbhán na cruinne baincheann na sé sochaidhe folt na n-órchlann gcruinnshliom gcas lóchrann ó bhfuighbheam eolas
Grian ghlan ghealmhaidne samhraidh eala innbhir chubharghlain folt órbhuidhe fhailgheadh dtiogh ógh Mhuire mhaillgheal maighdean
Guaillidh deasláimhe an Dúilimh 's í ar ar sgáth 'n-a sgiathlúirigh 's n-a gnáthfhál dhaingean dar ndíon sgáthán aingeal an airdríogh
Slat do fhás a húir naomhtha ógh ghlan go ngnúis neamhfhraochdha dar bh'ainm naomhthalamh ós nimh pailm go saortharadh saidhbhir
Neimhdheas gach deilbh dá deise i ngar do ghné a deilbhei-se; beag mórbhladh i ngar dá gnaoi leag lóghmhar mar ghal grianlaoi
A béal coimhdhearg re snuadh subh a rosg comhghlas re criosdal nó re hoighreadh ar eas nglan a cneas coimhgheal le cubhar
Combuidhe é 's an t-ómra bairrfhiar an fhuilt fhorórdha a tirmdhéad chombán re cailc an fhinnghéag fhollán orrdhairc
Siad coimhgheal le clúimh eala a troighthe a taoibh glégheala; méin chaise 'n-a camchúl fhionn nach taise fannchlúmh faoileann
Céim a bonn buille a habhra 's iad commall 's a ciunlabhra; rosg glas gan fhormad fa ór a bas chomhlag re caomhshról
Niamh a gruadh n-áluinn mar fhuil an chuid eile dá haghaidh mar uan imillearg abhann sduadh inghindearg abhramhall
Inghean Iaichim ciabh chladhach cosmhail caoile a seangmhalach re sgríb d'fhírrinn chaoilphinn chuirr ar sgríbhinn maoithshlim meamruim
Máthair ríogh rátha nimhe mian súl na sluagh n-ainglidhe gnúis déadla ó n-aghthair an t-eol réadla nach athraigh d'aithcheodh
Ór 