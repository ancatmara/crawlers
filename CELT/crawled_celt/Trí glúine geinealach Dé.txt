Trí glúine geinealach Dé
Donnchadh Mór Ó Dálaigh
Trí glúine geinealach Dé gein bhuadha an bheatha sheinché; ní feas gidh úr a fhiodhach acht treas glún don gheinealach
Gidh mór nglún geinealach cháich go hÁdhamh an fhuilt ghéagthláith seanchas Dé is deibheadhach thig; is é an geinealach gairid
Córaide a chur do mheabhair —is sé suim an gheinealaigh—
triúr ríogh nach do fhréimh dhuine dá ríomh san réim ríoghraidhe
Don triur-sain a-tá d'aicme téid ceannas gach clannmhaicne; gach maicne fa thrian an trír; triar is aicme don Airdrígh
An aicme thrír a-tá i n-Dia treise ná tóir is roilia; aicme gan aga ar a neart an mhaicne ar aba a n-aithcheacht
An céadghlún as cóir do ríomh Mac Dé Athar an Airdríogh; ar a chúl gidh cia a-dearair Dia darab glún geinealaigh
An Sbiorad Naomh nochtaim de an céadghlún do chin uime triar comhshlán as fhearr d'fhearaibh an gabhlán gearr geinealaigh
Creidim san chéadghlún ghrádhach guidhim an nglún meadhánach an glún deidheanach dom dhíon geinealach úr an Airdríogh
Ionann an Tríonóid 's an triur —gidh bé do bheith 'n-a n-ainiul—
Rí na ndúl 'n-a thrí treanaibh rí na dtrí nglún ngeinealaigh
An t-Athair mór is an Mac an Sbiorad Naomh an nuashlat go dtí dhíbh ar snaidhm re síodh na trí rígh i n-ainm éinríogh
Trí geine saora sochair ón mhais áluinn iolchrothaigh ar dtrí haithreacha is í an dream na trí glainchleatha ghuidheam
Na trí thighearna thoghaim trí cna áille a haonchrobhaing is í an choill an chobhair ghar trí croinn toraidh an talmhan
Trí chomhortha na cruinne trí daimh iomchuir éanchuinge trí rígh maolta gach móide aonta trír na Tríonóide
Triar nach claoidhfidhear choidhche triar nar fhás i n-aonoidhche triar as lán d'iul is d'aithne triur gan dál a ndealaighthe
Mh'anam ar iocht na bhfear-sain an triar théid i n-éinphearsain an fear as triar gach ré dtreall triall i n-a theagh go dtuaiream
Ní fhuil achd aige féine fios adhbhair a fhírfhréimhe; a fhírfhréamh do ghleodh go glan ní heol d'fhíréan ná d'fheallsamh
Ní as fhaide ná uaidhe féin ní leantar lorg an fhíréin; fios sean Athar Dé is doiligh; mearachadh é d'fhiafroighidh
Sgarthain riot a rí neamhdha nár thuairear a Thighearna; do shearc go dtara fam thuinn 's ar dteacht go n-ana aguinn
A Thríonóid go dtuga i mbrígh m'agallaimh ris an Airdrígh; eolas damh a Dhé athar; sgar mé ris an mearachadh
Sé dhíne ar druim an talmhan tug Rí nimhe neartadhbhal; re saoghal na sé ndíne sé aonar i n-airdríghe
Fearr aoineadha ná ól fleadh do thúr rochtana ar ríghneamh; seachna fleadh ó nach féad sinn an dá neamh créad fa gcuinghim
Doilghe ná déanamh an uilc gan an fhaoisidin d'fhóbuirt; lór do chion cleith na gcionadh ar mbeith d'fhior go heisiodhan
M'fhaoisidin d'Airdrígh nimhe —is damhna déar n-aithrighe mé is mo pheacaidh a Dé dheit—
do pheacaigh mé go minic
Admhaim go dtéid mh'aire inn gach ní ad-chím 's ad-chluinim; tig dar mianaibh móid mh'anma rem chóig ciallaibh corpordha
Comhursain do chealgadh dhamh admhaim dhuit a Dé Athar; do dhligh sinn cor re a chosnamh mar ba linn crodh comhursan
Do-ní mé a Mhac na hóighe glór teampaill tráth seanmóire; mar sguirthear linn don luadh glóir sinn ag suan leis an seanmóir
Ocht gcoire im dhiaidh—dia do ghlas seacht bpeacaidh marbhtha mharbhas cúig préamha dhéag ceann i gceann as a n-éabha céad cuisleann
Ciontach mé—mó ná ciontach—
re Rígh nimhe naoimhfhiortach; do shoighníomhradh do dtí im thoil ní as coimhlíonmhar rem chiontaibh
Gach cion dá ndiongnadh duine dá mhéad nach mó a thrócuire?
is eadh badh linn meisneach maith gidh meirseach inn don Ardfhlaith
Bean dhaimh d'éis a ndearna fuair trócuire ón Tighearna; clann Éabha tre Éabha i n-olc gur mheala—is Éabha—t'fhurtocht
D'éis do ghona do gha an Doill a chuirp Dé an deallraidh áluinn do chrú ar bhois an Doill a-droigh re cois an chroinn dá chobhair
A thaobh Chríost do cheannuigh tú cineadh Ádhaimh dot fhionnchrú; biaidh ód ghuin gach neach ar nimh muna ndeach t'fhuil i n-aisgidh
Do chrochadar a chlann féin éan Mhac Dé—dia do dhíchéill; caidhe a bhfachain a Dé dhó gion gur bh'é a n-athair Íosa
Bás tre Chríosd do chruthuigh neamh fuair lucht comhaoise an Choimdheadh; gidh beo an mhacradh uadh uile truagh martradh na macraidhe
Gábhadh 'n-a cheann ní cuirthe dia Luain laithe an mheasruighthe; gráin ar na Luanaibh ón Luan cáir uamhain ris an aon Luan
Baoghal fearg flatha nimhe ar n-uair gidh é as mhaithmhighe; ní aitheann i gcéadóir cion 's ní mhaitheann éagcóir d'éinfhior
Tuarasgbháil deilbhe Dé bhí ní inneosad achd madh éinní: faicthear 'n-a dhorus a dheilbh 's badh solus aitreabh Ifeirn
A ghnúis Dé ar nach díon teitheamh cur riot do leag Lúisifear; gráinne ná gach neach a-nois an dreach do b'áille it éagmhais
A gcur fa rinn dealbha dhó gidh maith le cách don chéadló áille i ngnúis fhir is uamhain; ag sin cúis an chéaduabhair
Gá goire dhúinn dul tar tuinn más í breath bearar oruinn?
go dtrialla mé tar muir soir 's narab é ar ndluigh a dhéanamh
Mairg thuigeas 's nach tabhair d'óidh bréithre Dé—dia do sheanmóir!
mairg nach tuigeann a dhíol dhi go dtuigeam bríogh a bhréithre ar Mhíchéal nár mealltar sinn do na céidneithibh chuinghim; go dtaghthair inn far n-itghibh 'n-a chathraigh fhinn óireitrigh
Trí 