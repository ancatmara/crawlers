Auraicept na n-Éces
Auraicept na n-Eges .i. eraicept, ar er gach toiseach.
dianad toisseach seo? Ni ansa.
Don tebi rotebed isin Gaedilg, uair is ed toisseach arricht la Fenius iar tiachtain din scoil gusna berlaib ammuich: gach son forrdorcha robae in gach bescno & in gach berlu, is ed doradadh isin Gaedilg, conad airi as foirleithiu quam gach berla.
argach toisseach didiu, uair is ed ba toisseach laisna filedaib gach son fordorcha do riachtain i tossuch .i. beithi-luis ind ogaim arbithin dorchadad. Cest, cia tugaid ara n-ebarar berla tobaide din Gaedilg?
Ni ansa.
Uair rotebedh as gach berla; & gach son fordorcha gach berla, fofhrith ined doib isin Gaedelg ara forleithi seach gach mbescna.
Cest didiu, ina raibi Gaedelg resiu rotobaidhe?
Robae emh, ar ni fagbaiter na da berla sechtmogat ar cheana.
Cest, cia tir i rrugad Gaedeal?
Ni ansa.
n-Egipt. Ocus cia airm sonnrud?
Ni ansa.
mmaigh Ucca i rraind iartharaig descertaig Egipti. Cia din scoil dus-cuaid gu suidhe?
Ni ansa.
Gaedel mac Etheoir mic Toe mic Barachaim do Grecaib Scitie no Scithie.
Cest, cia met don-uc
Ni ansa.
A huiledeto genmotha inni rothormachtatar filid tria fordorchadh iar torrachtain gu Fenius.
Cest, cia berla duna di berlaibh sechtmogat rotaisealbad do Fenius i tossuch?
Ni ansa.
Berla Feni.
aris e ba tochu lais dia scoil & is e rodn-alt asa oetid & is e ba soom din scoil & ar a forleithi seach gach mbeascna & is e berla toisseach rugad on tur. Et robae Eabra & Greic & Laitin la Fenius riasu tissad on Scithia & ni rainig a leas a ndeimniughudh icon tur, conidh aire sin toisseach rotaissealbad.
Cest, nach raibi isna berlaib ilib ni bad uaisli du riachtain i tossuch quam .i. inas in Gaedelg?
Ni ansa em.
ara cuibdi, ar a edruma, ar a mine & a forleithiu. ar nad lethiu quam .i. inas gach mbescna? Ni ansa.
Uair is e cetna bescno rugad on tur, ba mede co mbad leithiu quam gach mbescna, conid aen dia taisealbad i tossach.
Caide loc & aimsear & perso & tugait din Gaedelg?
Ni ansa.
Loc di in tor Neamruaid, ar is aga arricht i tossuch.
Aimsear di aimser chumtaigh in tuir la claind Adaimh.
Persu di Sachab mac Rochemhurcos & Gaedel mac Etheoir mic Thoe mic Barachaim do Grecaib Scithia.
Caidhe tugaid?
Ni ansa.
Tor Nemruaidh di cumtuch.
Asberait araile conid tugait Gaedel du dul isin tir i rrugad, conidh he toissech roscrib i taiblibh & i llegaibh isin lug sondrud dianad ainm Calcanensis.
Is and roscrib Gaedel in Gaedealg.
ar a n-abar bescna domunda din Gaedhilg & nach di ata briathar lasna hegnadu eolcha? Ni ansa.
Arinni aisnedes du ceastaib & du chaingnib domundaibh eter tuaith & eglais.
ara n-eper comad borb fiadh Dia inti legas in Gaedhelg? Ni di ata briathar and eter acht do uilideataid na feallsamnachta eter gramadaigh & dileachtaigh & rim, amal atbert in fili:
Foglaim, feallsamnacht is fas, Legeand, gramadach, is gluas Litirdheacht leir ocus rim Is beg a mbrig for nimh thuas.
Cest, nach fellsamnacht in Gaedhealg?
Ni ansa em, acht na ndenaid min-ughdair fri dereadh in domain ar thucait a nderscnaighthi seach na n-ughdaru toisseacha, no is ed as bescna domunda and & is fhellsamnacht dimhain: ind eireteacht & ind aibres dorigni neach i n-aigidh na firindi diadha & daenda & is ed sin is borb fiad Dia and.
Caidi log & aimser & perso & tugait scribind in Uraicepta?
Ni oenlog tra lasna cethri libro, amal atbert in fili: a n-as tuiseach, is ed is deghenach, a n-as dedhenach, is ed as toisseach .i. a n-as toisseach iar n-urd lebhurda, is ed as dedhenacho arricht .i. lebor Cindfaeladh mic Oilella.
Log & aimser & perso & tucait scribind in libhuir sin Cindfaeladh, log do Daire Luran, aimser do aimser Domnaill mic Æda mic Ainmireach.
Perso do Cendfaeladh mac Oilella, tugait a scribind a hinchind dermait du beim a cind Chindfaelad i cath Muighi Rath.
Ceithri buadha in catha sin:
Maidm for Conghal ina gaei re n-Domnall ina firindi; et Suibni i ngealtacht, acht is ar a mhed du laidib duroni; in fear d'Albanachaib do breith in Erennaich 'na chois dar muir gen airiugudh .i. Dubhdiadh a ainm; et a inchind dermaid du bhem a cind Cindfaeladh ar a mhed do fhilideacht & do bhriathraibh & do legeand rothaisigh.
Asberat tra augdair na n-Gaideal:
Cid ara n-ebairt-seom, asberat na hughtair robadar remi?
uair is e Cendfaelad arainig in lebar-sa .i. brollach ind Auraicepta.
Ocus na ugdair na n-Gaedheal, roba he sein Fenius Farsaigh & Iar na n-ilberla mac Nema.
Ni ansa.
aruaisli na haimsiri asrubairt .i. aimsiri frecnairci uair gebidh in aimsir frecnairc arna huilib aimseraib,
.i. samlaigther in aimsir frecnairc forna huilib aimseraib. Cinnas on & se ig a rádh int aen-fhocul i mbit in da shillab nach cantar i n-aenaimsir
.i. leghaim, quando dicis col.
.i. intan raide int shillaib toisich todachaiche chugut int shillab dedenach & seachmadhato seachat int shillab thoisenach.
Defir on amal asbert in Laidneoir:
.i. nochon i in aimsear fhogailter and acht ar ngnimradh-ne.
Ni hi dno is frecra dona haugdaraib robadar i n-aenaimsir ris fen tuc Ceannfaelad intan roraidh, asberait auctair na n-Gaedeal.
Cidh ara tuc-somh a ar tus sunda?
.i. uair is i is sruithiu i fedaibh & is uaisli i nguthaigib.
Co mbad si tugait in berla Feni .i. berla Feniusa gnim n-ingnad n-indligtheach .i. is gnim n-ingnadh .i. ingnath ara ainmenci, indlightheach ara uaibrigi .i. triall for neam ina corpaib collaidib gan comairlechudh fri Dia.
Forcaemnacair and .i. cumtach in tuir Neamruaidh.
In Neamruadh sin tra trenfhear sil Adaimh uile ina aimsir e, Neamruadh mic Cuis mic Caimh mic Noe.
Ni bai iaramh aenrigh for in doman gu haimsir Nin mic Bel acht mad comhairlidhe & toisig nama badar and go sin anall.
Da comhairlidh sechtmogat iaramh robadar isin domun isin aimsir i ndernad in tor.
Ba he dno in dara comairlib sechtmogat Neamruad.
Trenfear sidhe dno & fer an i selg .i. for aigibh & fiadhuch .i. for mila muige & arrcheasaib .i. for mucaib alltaib & fornelaib .i. for enaib, co mbidis sochaidi do dhainibh ica leanmain samlaidh co mba lia .i. hi sloghaib & co mba nertmairi oldas comhairlid samhlaidh.
Conid he dorimtas .i. rotimairg na da comairlib sechtmogat sin i n-aencomairli do dhenum in tuir la hua brathar a athar .i. la hiarmo derbbrathar a shenathar .i. la Fallec mac Ragua mic Arfaxat mic Sem mic Noe; & ba he sen in dara comairlib sechtmogat cena go sin.
asberatsomh iarum co mad aencomairlib & inann tuismidh doib uile in Faillec.
Is imchomarc sund anmanda na da fhear sechtmogat lais a ndernad in tor, acht chena ni airmed scribenda acht anmanda na seacht fear ndeg ba hairegdu dib .i. Faillec, Neamruad, Eber, Latinus, Riabad Scot, Nabgodon, Assur, Ibath, Longbardus, Bodbus, Brittus, Germanus, Garath, Scithius, Gotius, Bardanius, Sardain.
Acht chena is e in cetri iar ndilind iar n-aicniud .i. Neamruadh.
Is e sin in cetri iar n-eladhain in Fallec remraite.
Is e dono iar n-ugdaracht .i. Nin mac Bel mic Ploisc mic Pluliris mic Agomolis mic Fronosis mic Gitlis mic Tiris mic Assuir mic Semh mic Noe.
Atcotaidhi-seom dno anni sin.
asberat Neamruadh co mbad a ainm-seomh forbeith in gnima sin.
Adrodamas .i. rodaimed dno dosom anni sin.
Tredhe didiu ar a ndernad la claind n-Adaim cumdach in tuir sin .i. ar imuamhan na dileand duridhisi & do dul for neamh doib 'na corpaib don talmain & d'urdairciugud a n-anmandh dia n-eis, conid de sin asbert righ nimhi fri muintir nimi:
Uenite ut uideamus & confundamus lingas eorum .i. tait co rofegam & gu romelachtnaighem berla innani sin.
Ba mor tra cumachta sil Adaimh & a nneart isin aimsir sin ic denum in tuir co festais iaramh in robhae cumachta righ nimhi uaso, conruammesc-sen .i. conremesc impu.
In tan asberad neach dib fri aroili 'tuc damh cloch' ba crand doberead .i. na lecca forsa suaitea in chre & na forchai dia suaitea, is iat sin croind & clocha no-imluaighdis eturru.
Dolodar tra filid asin Scithia riab cianaib iarsna gnimaib-sea du cuingidh fogluma na n-ilberla icon tur, air dorumenadar .i. rotoimtnigedar .i. dodochusaigeder magen asa fordailte & i n-arnechta na hilberla do shil Adhaimh, romeartis and iarna comlani.
Dolodar iaramh gu mag Seannair dochum in tuir .i. mag n-Ucna no mag n-Doraimh i n-iartharthuascert maigi Sennair ainm sondrudach na rrindi forsata in tor.
Coigiur ar sechtmogait a lin na filed .i. fear gach berla & na tri saidhi .i. sai gach primhberla dona tri primberlaibh .i. Eabra & Greic & Laidean.
Ceithri berla sechtmogat as gach berla dib-sen, is ed rofadlad and.
Fenius Farrsaid, is ed ba hainm a tuisigh & ba sai sen isna primberlaibh cid siu na-tisad a tuaid asin Scithia.
Is e fath ara cuirther primhdhacht i lleith na tri mberla sin ara med do eladhnaibh dorighnedh estib & arin cumasc rocumaiscit tri gach mberla, no dno is arin titul roscribad estib 'na triur i clar na croiche.
O na fuair Fenius comhlainius na mberladh icon tur forfodhail a scoil & a desciplu fo chaithrecha & fo cennadcha in talman ar gach leath du fhoghlaim na mberla & rosn-othrastar Fenius etir biathadh & etghudh i cen badar oca fhoghlaim .i. secht mberla & anais Fenius icon tur & adrotreb co torracht a scol ina dochum di cach aird & bai ic forcedul hilchenel in domain icon tur inn ead sin.
Conad de sin asbert i curp libair: is and roan Fenius fadesin icon tur & is and adrothreabh.
Asberat aroili auctair ni raibi neach di cloind Ionan mic Iafeth mic Noe dia roghenedar Greic & dia rochin Fenius ic cumtuch in tuir.
Debthir on, ar ni raibi cland etir ic Ionan no ni raibi fen in mac sin oc Iafeth ut Hieronymus Cest, caite genelach Feniusa?
Ni ansa.
Farrsaidh didiu mac Baath mic Magogh mic Iafeth mic Noe.
No Fenius Farsaidh mac Eogain mic Glunfind mic Laimfind mic Etheoir mic Agnomain mic Toe mic Boinb mic Semh mic Mair mic Ethecht mic Aurtecht mic Abodh mic Aoi mic Ara mic Iara mic Sru mic Esru mic Boath mic Riafath mic Gomer mic Iafeth mic Noe & Et dno is Sgithegdha Fenius & cuga berthar Scithi & Gothi iarna ngenelchaib.
robadar sil Nae ar ceana.
Berla n-Ebraidi 'na tengtha robai isin domun ri araile cumhdach in tuir .i. Gorthigernd & is ed dno bhias iar mbrath & asberat araile co mbad eadh nobeth la muintir nimhe.
Iar tiachtain tra dona desciplaib co Fenius o foglaim & iar taispenad a cuarta .i. a n-imdeachta & a n-gresa .i. a foghluma is andsin conaitchitar gusin saidh .i. gu Fenius berla na beth oc neach eliu do thebiu doibh asna hilberlaib acht comad acco a n-aenur nobeth, conad airIsin conairneacht doib in berla tobaidhi cona fortormaigib .i. berla Feni & iarmberla & a mberla n-edarscartha eter na fedhaib airegdhaibh amal duiruirmi isin Duil Feadha Mair & berla na filed asa n-acaillit cach dib aroile & a ngnathberla fogni do cach o ilcenela.
Goedeal mac Etheoir mic Toe mic Baracaimh di Grecaib in dara sai robai i coemtect Feniusa, conad uadh rohainmnigead Gaedealg .i. ealg airdirc in sin .i. Gaedheal ros-irdarcaistar.
Gaedeal dno glas mac Agnoin no Aingin mac senbrathar athar do Fenius & ba sai sen dno cid he.
Is esside dorothlaigestar a mberla-sa gu Gaedheal mac n-Eitheoir conid Gaedealg o Gaedel mac Etheoir.
Gaedil o Gaedhel mac Agnon no Aingin.
Berla Feni tra arricht sund & iarmberla & berla n-edarscartha etir na feadhaib & berla na filed a ceathramad & an gnathberla fogni do chach a coiced.
Fenius Farsaidh tra mac Eogein & Iar mac Nema & Gaedel mac Etheoir na tri saidh doreipsead na berlu-sa & apud Eotenam .l. Athena civitatem arrictha.
Cest, caidhead a n-anmandh na da chenel sechtmogat o rofoghlaimet na hilberlae?
Ni ansa.
Beithin, Scithi, Scuit, Germain, Meid no Moid, Sicil, Hircain, Guit, Point, Morain, Lugoil, Circir, Gailli, Paimpil, Luidi, Oigii, Ciclaid, Creit, Corsic, Sardain, Sicil, Reit, Reicil, Roid, Romain, Inair, Massail, Mair, Maigidon, Morcain, Nairn, Narmais, Narboin, Norith, Nobith, Barais, Bethain, Bretain, Boid, Maguich, Armoin, Amuis, Goircc, Galaid, Achid, Athain, Taeasail, Ardair, Alain, Albain, Hircain, Itail, Esbain, Goith, Guith, Gruind, Sarain, Frainc, Freisin, Longbaird, Lacdemoin, Lodain, Essill, Tracdai, Troiannai, Dordain, Dalmait, Dacia, Ethioip, Egept, Bramain, Innecdai.
It e sin tra anmanda na da cenel sechtmogat lasa mbadar na da berla sechtmogat.
Fer gach berla tra dona berlaibh-sea, ba he lin na scoile & tri suidh & rofaided gach fear dib fria berla & ni cach comceniuil dochuaidh and dochum a comcrichi dun fhoghlaim sin acht is cach comberlaidh amal rogab Cai Cainbrethach dalta Feniusa in dara descipul sechtmogat na scoli.
Ba do Ebraib a bunadhus & ba co hEgeftagda rofaidhedh fobith is and robatar a tusdidhe & ba hand rodn-alt & tuargabat fodesin as a aetidh, conid desin asbeir-som i curp libair.
Is cach comberlaib dochuaid and & ni cach comcheneoil dochum a chriche.
Seacht mbliadna tra robatar na descipuil forsin cuairt & teora bliadna doib ic taispenad a ngresa i fus iar tiachtain comdar a deich samlaidh, conid desin asbeir-som this i curp libhair:
A cind deich mbliadan iar scailiud doib on tur for gach leath durebeadh doib am berla-sa.
Bai tra cuigiur ar ba huaisliu dib.
It e a n-anmanda foratait feadha & taebomna in ogaim.
It e andseo a n-anmand .i. Babel, Loth, Foraind, Saliath, Nabgadon, Hiruad, Dabhid, Talamon, Cae, Kaliap, Muiriath, Gotli, Gomers, Stru, Ruben, Achab, Oise, Urith, Essu, Iachim, Ethrocius, Uimelicus, Iudonius, Affrim, Ordines.
Iss iat sin anmand in choigir ar ba huaisliu bai i scoil Feniusa.
Asberait araili dno is Isin in aipgitir arricht isind Achaidh & ic Tochur Inbir Moir arranig Amairgin mac Miled in mbeithi-luis in oghaim.
‘Cia litir, cia nin, cia son In nach forbaider focol?’
.i. dinin disoil no fern.
‘Is cia son ger fogabar O nach fuach tren tindscanar?’
.i. ernin getal.
Na coic feadha aireghdai immorro inn oghaim, ba hon choiciur ba huaisliamh dib rohainmnighthea.
Asberat araile dn>o it vii feadha aireghdha filet and & is on morshesiur ba huaisleam and rohainmnigthea & it e in dana fidh duformaighet frisna cuic feda ugut.
Cest, caidet airme cinnteacha tuir Nemruaidh?
Ni ansa.
A viii .i. da comairlibh sechtmogat, da descipul sechtmogat, da chenel sechtmogat na ndaene, da berla sechtmogat du berlaibh ina scoil, da thuaith sechtmogat lasa mbatar na berla sin & na cenela, da saer sechtmogat fria gnim, da aicdhi sechtmogat eter ael & bitumain & talmain & tathluib ina comhegur, da cheim for sechtmogait inna leitheat amal asber:
Airimh in tuir togaidhi Nemruaidh, ba din do dhainib, Ceithri cemeand sechtmogat, Coic cemend ar choic milib.
Da chomairlib sechtmogat Tugsat saithiu for sluaighedh;
Da berla for sechtmogait Rothidhnaic Dio fria mbuaidhred.
Da cenel saer sechtmogat Dona dainib, ba dodhraing;
Da descipul sechtmogat Faete Fenius fri foghlaim.
Da thuaith saera sechtmogat Forofoglaid, fir talman;
Da primshaer ar sechtmogait Fri heladhain na n-adhbar.
Da aicde for sechtmogait, Inna cumhat, roghnathaigh, Eter ael is bitumain Ocus talmhain is tathluibh.
Seacht cumat deg demnighthi Ag nim suas im gaeth ngairigh, Is da cheim ar sechtmogait Inna leitheat fria airim.
Airim in tuir.
Asberat araili immorro is noi n-adhbair nama badar isin tur .i. cre & uisgi, oland & fuil, ros & ael & sechim & lin & bitumain.
Cre, uisgi, oland is fuil, Ross is ael is lin lanchuir, Sechim, bitumain go mbuaidh Nai n-adhbair in tuir Nemruaidh.
.i. ainm & pronomen & briathar & doibriathar & ranngabthach & comfhocul & reimshuidhiughudh & interiacht a n-anmanda-seo:
.i. cetpearsu uathaid.
.i. ataim persa tanaisti huathaid.
.i. ata tu treas persa uathaid.
.i. ata se cetfear illda.
.i. atamait persa tanaisti.
.i. ata sibsi tres persa.
.i. atait.
a uathad.
a illda.
Attaat da earnail forsin n-aibgiteir Laitindai .i. guttai & consain.
Atait .i. a frithindleadach Latinda .i. a bunadh forleathan: a bunadh ruidleasa .i. dearbadh in sein .i. freagra du thoit na haibgitrech dobeir sund.
Coich raind indsce in focul is? randa insci and
It e a n-anmand lasin Laitneoir, ainm, & briathar, & doibriathar, randghabthach, & remshuidhiugud, comhfhocul & interiacht ocon Gaedel.
Is demin eimh conidh briathar in focul is sunt & ma seadh cia ball in brethir?
air itait amh a tri i n-uathad .i. sum, es, est; & a tri i n-illda .i. cetperso in uathaid sum; perso thanaisti in uathaid, es; tres perso in huathaid, est.
Cetperso in illda; perso thanaisti; tres perso in illda,
Attaat .i. ata ae i n-ait .i. ata ae dligidh i n-ait in ollaman a inne: no attaat .i. atai ae uait, ar in descipul frisin maigistir.
A inne beos attaat a tuitead doaitneat doaigbead dotiagat.
A airbert .i. atat i n-aigniudh na guttaighi & na consaini.
Dotuitead i litrib .i. tinntuit asinn aicniud sin i llitrib.
Doaitnead .i. taitnit asna litrib sin i foclaib.
Doaidhbead .i. du-aispenait do eolchaib eistib .i. a cialla & a caireachtaire .i. fuatha na liter.
Dotiaghat asna foclaib sin i comighib & i sreathaibh roscaigh & fasaigh & airchetail.
Da ernail .i. da fhirinnell, no da fhir-inaill, no da fhir-dhual, no da erdhul, no da erdhail, no da erdhual, no da orru-dhul, no da orru-dhedhail, no da orru-dhail.
Iss ias sin a tri or, & a tri er, & a tri fir n-Uraiceapta.
Cadiad da dual & tri duail & cethri duail & coic duail in Auraiceapta?
Ni ansa.
Lanfogur & defogur da dual na nguta: leathgutta ocus mudi & tinfeadhaigh-the tri dual na conson .i. intan is a ceathair immorro .i. da dual na nguta & da dual na conson .i. leathguta e & muiti, air is muit Intan is a coic dno .i. da dual na nguta & tri dual na consan.
Forsin n-aibgitir .i. forsind epe audair no forsind epe ic duar .i. ic foclaib no forsin epi ic tur: no ondi as apigitorium .i. in tinnscedul: no is ed aibgiges a mbescna do chach: no aipgitir .i. abcor: no is ed aipgiges a Gaedhelg, incipit a Laitin, apix a Greic, a be ce de dybum a Ebra.
Latindai .i. luaidit inni .i. inna foclu: no a Laidinta .i. on Latindacht .i. a latitudine .i. on leithet in bescna: no o Latin mac Puin.
Edun .i. ed a oen erniud no ed a oen an eolaig.
Gutta .i. guth fotha .i. fotha in ghota in sein no guth fuiti iarsani fuidhit gotha treothu: no guth seta iarsinni as seta gotha
.i. in litir amal intech legend iarsinni fuires set in legind: no guth aite .i. doghniat guth i n-aitt: no guthetait .i. iarsinni doetait guth treothu a n-aenur
.i. atat na guthacha it iat-side dourgbad treothu fein & dogniat sillaib a n-aenur.
Consain .i. cainsuin .i. suin taitnemcha, no consain onni is consonantes comhfhograightheacha .i. fograigit malle fri guthacha: no consain .i. com a sain .i. tercfograightheacha ar bec a fogair a n-aenar.
ara n-eibert-sium guta & consain, uair guta uathaid & consain ilda? Ni ansa.
Guttai & consain is maith and.
Cidh ara n-ebairt guta guth fotha no guta guth fuidhit, ar ni fotha in guth do fein, & ni fuigheand guth trit fein.
ara nd-ebairt-sium consain comfograighthid, uair ni comhfhogur in consain fria fein no fria guth? Cest, caite in condelg in etechtu in cheternail ind Auraicepta?
Ni ansa.
Fors is ferr a fis is edechta sain, ar ni maith anfhis.
ara n-eabairt guta .i. guth shet, ar ni set is i fen. Caide ruidhles & dileas & coitchind & indles in focail is guta?
Ni ansa.
Ruidhles di guth shet, uair etaidh guth a haenur.
Diles di guth fuiit, uair nos-foidend fein.
Coitchind di .i. guth fotha, uair is fotha hi isna foclaib.
Indles di immorro guth fotha, uair ni fota hi inti fein.
ara n-ebairt aibgitir epe ic tur, ar ni tindscaintea na h-aibgitri amal asbert Fenius ba sai isna tri berlaibh cid siu tisad a tuaid & ni saithi cen aipgitri. nd Achia immorro arrichta aibgitri in domuin. Cet-doichnedh & cet-dichnedh ind Auraicepta sund .i. A cet-doichnedh for .i. ar in focul:
A chet-dichneadh dno .i. epe augdair .i. tepe in focul fadesin.
Atat dano di ernail forsin beithi-luis-nin in oghaim .i. feadha & taebomnai.
Dano i da n-ui in sein uea caingen .i. in caingean forsin beithi-luis-nin in ogaim .i. inn oguamma no forsin bitheolus litterdha inn oghaim.
Fedha: fidh immorro, dorimter da gne for suidiu .i. fidh saerdha & fidh aicenta.
Fid saerda .i. fid inn oghaim & fid aicenta fid na caille.
Fid saerda immorro feghthair da gne do bunad oca.
Fidh didiu ondi as funo fwnew, fograigim: no ondi is fundum .i. fotha & is coitchend do fhid saerda & do fidh aicenta in bunad sin .i. fundum.
Fid dono fo edh a inde eter saerda & aicenta.
Fotha dno a airbert eter saerda & aicenta.
Ingnad cidh fodera na da bunadh icon fid saerda & aenbunadh icon fid aicenta .i. funo & fundum?
Ni ansa.
Funo a dualus foghair & fundum a dualus fotha & caitchend do fidh saerda & do fidh aicenta .i. fotha.
Fidh .i. fedh ae uair itat coic ae and .i. ae ailes & ae chanas & ae aiges & ae mides & ae suides.
Æ ailes dno .i. i cein mbis for menmain, & ae chanas ica gabail & aei aighes ic cuinchidh a lloige & ae midheas ima meit no imma laighedh & ae suidheas iar n-icc a loigi.
Taebomnai .i. taebuaim n-ai; no do thaebhaib na n-omnadh bit .i. do thaebaib na fidh n-aireghdha biit; no taebomnai .i. toba damna .i. iarsinni teipiter damna na focul eistib.
dia n-ebairt taebuaim n-ui .i. taebuaim n-airchedail, air ni fil int airchetul inna n-ecmais na taebomna. ara n-ebarthar do taebhaib na n-omnadh .i. na feadha, ar ni do taebhaib bit acht rempu no 'na ndhiaidh isna foclaib bit na taebomna. Toba ndamna immorro, is e a ruidhles in focail sin.
Freagra du breithir tug isin aibgitir Latindai intan roraidh .i. Itat da ernail forsin aibgitir Latinda.
Fregra du aicniud immorro tuc intan roraidh:
Atait da ernail forsin beithi-luis in ogaim.
Cuin is aenda in beithi?
Ni ansa.
A huile.
Cuin as deda .i. feda & taebomna.
Cuin as treda .i. fedha & forfedha & taebomna.
Cuin as ceathair .i. tri aiccmi na taebomna & na x feadha airegdha.
Cuin as choicdi .i. fedha & forfedha & tri aicmi na taebomna.
Cuin as sedha .i. na tri foilcheasta inn ogaim .i. Cuin as seachta .i. teora fuilti ind Auraicepta .i. huath & forsail & arnin.
Huath cetumus: is ed fhuilleas b co ngeib greim p amal asbert in Laitneoir:
.i. samhaighthir b cu tinfiudh ar p conid fuilleas h, ar is p tinfedh in Gaedhil.
Forsail is e in fuilled eile.
Dobeir cumang fedha forin son dia fot amal ata srón, slóg & Arnin, is e in tres fuilled.
In baile a rreagar a leas da thaebomna geibidh greim indala n-ai arnin
ceand, ar ni bhi eamhnad in n-ogam.
Tri foilcheasta inn oghaim .i. ceirt & gedal & straiph.
In baile i mbi c ria n-u is queirt is scribhtha and
cuileand & In baili i mbi n-ria g is gedul is scribtha and
uingi & cuing & cingit & In baile i mbia s ria d is straiph as scribtha and amal ata st an stial, & Da earnail forsna consainib laisin Laitneoir .i. lethgutai & mutti.
Inna lethgutai ceatamus, a tuistidi rempu.
In muite immorro, a tuistidi ina ndiaid do suidib.
Da ernail dno .i. da firdedail didiu forsna consainib cumaidhi lasin Laitneoir .i. lasin litertreoraidh no lasin legtreoraid no lasin leathanthoirnidh .i. lethguttai & muitti; lethgutai .i. leth gotha focertad dia fograigud; no luithguith; no lethguthait no lethguthshet no lethguth fotha: & ni hiarsanni co mbad leath gotha co cert nobeith intibh acht nad roichet lanfoghur;
.i. secip ni fodhlaidir i ndibh randaib, raiter in dara rand gu rub leath
i. cia raidhiter iarum lethfir & lethtii ni arsinni bhatis dii leithfir no batis lethfir dii acht nach at comlana.
Is amlaid sin na leathghuta nidat comfhocail
.i. atat na leathghutai nahi dourgabtar treothu fen.
.i. innarbaid int eisteacht secib ni raiter co hagarb.
Muiti .i. mifothai no maitha no maidthi .i. bec caithte a foghur; no mette, no moite na gotha a mbeith maraen friu; no onni as mutus .i. amlabar & ni airsinni batis amlabar di raith, air itat a fhoghuir intib cidh diat becca
.i. atberar in bannscal dodheilb & ni iar-sinni seachmallas o dheilbh acht midhealb fuirri nama.
Is amlaidh sin iarum na muiti nidat nemfograigh acht is terc fogur intibh tantum.
.i. mifhotha
.i. atat na muiti & it e na denat in sillaib treothu fen & noco turcbaiter treothu & Na leathgutai chetamus .i. in cetna ae for seis .i. iar fofis no in cetna fis no in cetna amus forsin n-asneis.
A tustidi remibh .i. in lucht ota a tusmiud .i. na feada.
Na muiti immorro a tustidi ina ndiaidh i suidhibh .i. isna feadhaibh dlightheachaib.
A tustighthidi .i. in lucht ota a teasargain no a tinnscital .i. a nguthaidhe.
ara n-ebairt a tustidhe 'na ndiaidh maso thustidhi tinnscital, uair ni gnath in tindscedul fo dheoidh. Ni hedh eimh as ail dosum sund ar mad tustidi in tinnscedul etir, acht mad ae roscichestar inna menmain .i. dliged gotha fil i tosuch na leathguta do airisim leis fo dheoidh & in dliged consonata fil intib fo deoidh do chur uad prius.
Nir bu immaircidi son lasin n-Gaedel, ar mbad aicnead doib dib linaib a nguth remib & ina ndiaid air is ed rob imaircidi la suidi co mbadh an toseach doairesedar lais & an dedhinach du chur uadh conid muiti uili beithi-luis-nin in oghaim acht feadha nama .i. nir bo imairgidi seon .i. nir bu em ae aireic son; no nir bo eim aireachtain suad son; no nir bo imuca urasa soon; no nir bo uca immorro soon lasin n-Gaedel; no nochor bo reim im gothaidhi .i. lasin ngaeth dul .i. lasin fear iga raibi in dul gaeth; ar mad aicneadh, no ar mad ae gnithi doibh diblinaib .i. duna lethguthaibh & dona muitibh a ngotha remibh & ina ndiaid .i. remib & ina ndhiaid .i. remib dona lethguthaib & ina ndiaidh dona muitib: acht ata acht leam and cheana & is ed robo em airechtain suad la sen co mbad ind ae rosechastar ina menmam .i. in guth fil isin leathguthaibh no-airised lais fo dheoidh, & a ndeidenach fuach do chor ae int shuadh .i. in taebomnai do chor ar tus conod mi-ait labartha in bitheolais litterda in ogaim: acht feadha nama per inistrofen a ainm sin .i. traide den impsoud .i. amal ata lco mbadh le nobeith and, & n-co mbad ne nobeth and.
ar mad fearr leis-sium a mbith comtis muiti huili quam .i. inas a mbeith leathguta & muiti amal robatar icon Laitneoir? Ni ansa.
arsechem Grec, ar ni filet lethgutai la suidibh & roba do Grecaib do Feinius; no dno is ar uaisli uird na n-Grec
.i. samaigthir gach ndereoil ar tus & gach sainemail co forbu. Innsci tra cis lir innsci dochuisin la Feni .i. ifin che.
Ni ansa.
A tri .i. ferinnsci & baninnsci & demhinsce lasin n-Gaidel .i. mascul & femen & neodar lasin Laitneoir.
Cest, caide deochair eturru?
Ni ansa.
Nosdeochratar a tri urluimi indsce .i. hic hec hoc .i. ise isi ised .i. ise in fear, isi in bhean, ised in neam.
Cest, cuin immairigh eter in innsci & in duil dia n-innisin?
Ni ansa.
Intan feadair a hinsci choir fuirri iar n-aicniudh.
Ni imaircidi immorro eturru intan feadair innsci for a n-aill .i. ferinsci for baninnsci no baninsci for ferinsci no deiminsci for neachtar n-aei.
Feadair em ferinsce for baninnsce intan asberar ise in banmhac-saDia mbadh missi in banmacan, Nocechrainn cach faelmacan;
Fer nad fintar gu gcluinnter, Slancheill chein duib, a muindter.
Fedair dno baninnsci for fearinnsci intan asberar isi in gabur:
Isi in gabuir uair is each, Ise in gabur cid meighleach, Isi in chorr cid reil nos-rel, Ise in mintan cid banen.
Fedair dno deiminnsci for ferinnsci no baninsci intan asberar is ed a cheann sechis ceann fir on no mna,
Ceand mna romannair mo mod, Dos-farraidh don, ni deilm ndil, Is ed ceand is grannium sain Do neoch fil for muin fo nim.
Fedair dno baninnsce for deiminnsce intan asberar is i in chloch,
Is he in lia, lith rolas, Iar srethaib suadh in senchas;
Is ed onn iar n-aicneadh ail, Is i in cloch iar saerdataid.
Is e in daigh derg dighdi dath Frisna geibthi cath na cith;
Is ed ceand is chaemu cruth;
Fail gu mbruth forsmbroeniu bith.
Samail a dealba can chleith Ealbha ingine Idhaidh;
Fri goir ngreni glaine ar gurt, Is fris samlaim a caemtucht.
Mad iar n-urd choir na ndula, immorro, ni ainm ferinnsci no baninsci acht du neoch dufuisium & o tuisimar; & ba deme chena aicneadh na huile.
Duepenar dno deminnsci a ferinnsci no a baninnsci.
Doepenar dno ferinnsci & baninnsci a deiminnsci, amal ata isna rannaibh, & it he sin na deime tebede & na lanamna deme & a ngeni-se.
Insci .i. scientia .i. ecna a bunadh Laitne.
Scothegna a airbert.
Innische a inne .i. innisiu iar caei iar conair: conar .i. ceangar: tra .i. dorrae cucunn no durae uaini .i. inn asneis; no tra .i. a tri .i. na tri hinnsci .i. ferinsci & baninsci & deiminsci.
Ferinnsci immorro forinnsci no firinnsci no fofherinsce no firenninnsci no ferdha innsci no ferr inda innsci na mmna bis indsci in fir no ferinsci nama bis.
Baninnsci dno .i. baninnsci .i. ba fir no buan innsci no bonenninnsci no bona scientia .i. dagfis no fo innsci in fir bis innsci na mna.
Demindsci dno .i. deim insci, no deme insci, no deiminsci fuirri no in dem is onni as demo .i. dighbaim ita: no dibeo insci .i. insce dimbeoaighthi .i. ni hinnsce sluinnes du biu.
Cuin is erlunn?
Is erlonn em intan dosbere fri a n-aill
is e in fear & Is etargaire dno eter fhemem & mascul insin: no is etargaire intan deifriche fri neach n-aili co n-anmairm a athar senrud.
Innsci intan asberar is e nama gen eraill maille fris
i. ata in innsci ordugud comimaircide na n-epers faillsiges in ceill foirbthi.
Erlonn inund eter da erlonn nach it inund .i. fri se no fri sed, air ni erlond is sed, is remshuidiugud.
Ferinnsci aicnid, is e in fer: ferinnsci saerda, is e an neam.
Baninnsci aicnid, is i in bean: baninnsci saerda, is i in chloch.
Deminnsci aicnid, is ed an neam: deminnsci saerda, is ed in ceand.
Aicneadh caem and & aicned etigh.
Aicned caemh cetumus: is i a sron no a suil na mna.
Aicned n-eitigh immorro, is i a fhiacail no a bhel na mna & is cail gotha fodera sin .i. ni ni acht neamgnathugudh amal atat na focail berlai na athgennmar .i. nit binde lenn uair nis-gnathaigem.
Mascol & femen & neodur lasin Laitneoir .i. mas fear & cul comet: no comfhiscol .i. moo a fis & a col quam col na mna; no is onni is masculinus .i. masculini.
Femen dno .i. femder .i. feme Graece, uirgo Latine: ander gach slan.
Femdeir didiu .i. ogh-ingen; no femen quasi femer .i. a femore .i. femur .i. sliasat, air is and is ben-si intan fognaithir dia sliasait; no femen .i. flesc no maitnechas
femina de flescda no maithchnechas ; no is onni as feminina, femina .i. banda no banecoscda no bangnethach no bangnimach.
Neudur .i. ni fetur cia cenel, uair nach si no se; no neutur onni as neutrum neimhneachtardha .i. nec hoc nec illud .i. nec masculinum nec femininum.
Cest, onni as sciscor, comaircim.
Caite deochair eturru?
Ni ansa.
Nas-defrigidar a tri urlundinnsci .i. a remslonnudh .i. slointi rempu .i. riasna hinscibh .i. ise isi ised: acht ata urlaind sin a tindscedul a nd-edargnu remsluind dona foclaib ina ndiaidh; & insce femen & mascul & neutur tuicthear trethu.
Etardheilighther dno eter na tri cenelaibh.
Cest, cuin imaric .i. cuin as aenairectain suad eter in insci & in duil dia n-innisen?
Ni ansa.
Intan fogabhar a hinnsci choir Acht do neoch dofuisim & o tuisimar atat da thuismiudh and, tuismiudh aicenta & tuismiudh saerda.
Tusmiudh aicenta geine .i. mac sceo ingean o mnai: tusmiud saerda .i. fer o thalmain, amal asbeir Uraicept: mor easba in talman meni tusmedh clanda.
Cetheora fodhla saerdhatadh .i. deifir rainde & tugait bindiusa & illugud labartha & cuimri raid.
Deifir rainni
is e in banmac-sa .i. din raind oigi fil and isin ingin is ainm:
Tucait hindiusa
is i in ghabair & d'eoch ban is ainm .i. goar .i. solus isin Fenichus no isin Breatnais co tuc in file be fris ar ttucait mbinniusa:
Hilugud labartha
is ed a cend & is liate in da urlabra:
Cuimri raid
rusc immi & criathar arba; uair ropad emilt rusc im imim & criathar im arbor do rad.
Air is e da modh labartha fil and .i. modh n-aicenta & modh saerdatadh.
Secht n-eatargaire tra dochuisneat .i. a ngrad condeilg lasin Laitneoir is eatargoiri a n-ainm lasin filid.
Etargoiri in incoisc i persainn, etargaire n-inchoisc persainni, etargoire persainni i gnim, etargoire persainne i cessadh.
Etargaire derscaigti i nderscugud .i. possit & comparait & superlait lasin Laitneoir .i. fothugudh & forran & formoladh lasin filid: maith & fearr & fearrson lasin n-Gaedeal; etargoire meite i mmetughudh, etargoire lughaghthe i lugugud.
Etargoire n-inchoisc hi persaind cetumus: unnse .i. in fer unnsi .i. in ben onnar .i. in nem: etargoire in inchoisc persainni, me faden, tu faden, he faden, sinni fadesin, sibsi fadesin, siat-som fadesin.
Etargaire persainni i ngnim: darignius, darignis, darigne, darignisam, darignesaib, darigensad.
Etargaire persainni i cessadh: rom-char-sa, rot-char-su, rocharsom, roinchar-ne, rom-charabair-si, roscarsad.
Etargaire derscaigthi i nderscugud .i. maith & ferr & ferrsom .i. lasin n-Gaedel coitchend a n-ecmais in filed, fothugad immorro la sidhe.
Etargaire mete i mmetugud: mor & moo & moosom.
Etargaire lughaighthi i llughugudh: bec & lugum & lugusomh.
Secht n-etargoire .i. is soighthi dia mbe inna eolus; no is saighthi dia mbe i n-aineolus.
Etargoire .i. isinn etechtu ata .i. isin sechtmad ernail in sechta ita in condelg uile
Pars pro tota & tota pro parte .i. in rand dar eis na toiti & in toiti dar eis na rainni.
Etargoire .i. etardheilighthi i treidhib & etargairi .i. gair guth .i. etarghnughud in ghotha andsin; no etargleodh .i. iar ngleodh a fheassa etarru.
In chondealg lasin Laitneoir is etargoiri lasin filid: filidh .i. fialsaighi no fialshuighi: no fi ani aerais, & li ani molais: no fili onni is philosophus .i. fellsamh ar dliged in filed guru fellsumh.
Cidh ar nach treidhi lasin Laitneoir in condelg amal as treidhi lasin n-Gaedel inn edarghoiri .i. meid & inni & inchosc?
Dedhe immorro lasin Laitneoir .i. meid & inni namma
is i in meid.
Is ed a inni lasin n-Gaedel .i. maith & olc immalle.
Is i a meid .i. mor & beg: & is mor lais-siumh a mbeg i coneilg in neich is lughu.
Inchosc immorro agon fhilid, ni condelg eside etir lasin Laisneoir, acht
Cidh fodera dosumh a radh a ngradh condeig lasin Laitneoir is edargoiri a ainm laisin filid & ni fuil acht tri graidh condeilg lasin Laitneoir, & atat secht n-etargoire icon filid?
Ni dia chutrumugud eim dosum dno, acht ita etargoire lasin filid is condelg lasin Laitneoir .i. etargoire derscaigthi i nderscugud.
Ni cach etargoire is condeilg & is cach condealg is etargoire.
Cidh ar madh condelg las-sium?
Ni ansa.
aris i as fotha, & ata derscughudh, airim fri unair
.i. nochon fhil int aen co mbad airim, acht ata conidh fotha airim, & amal ita alt icon Gaedhel, & ni dech fadesin, cidh la deochu adrimther, & tria saerdataid insin .i. int alt aicenta immorro de. arnid ainm comparaiti doberat-somh forin condelg uili? Ni ansa.
Ni derscaigh do
Superlait dno, ni derscaigther
Comparait immorro derscaighidh di neoch, derscaigther di, conid airisin is ainm foriata in condelg.
Caite condelg ceilli cen son, & condelg suin cen cheill, & condelg suin & ceilli molle?
Condelg ceilli cen son
Condelg suin cen ceill
nobhiadh iar sun sain & ni fil iar ceill.
Condelg suin & ceilli malle
is i in sin in condelg techta.
Bid dno maith, & ni bi derrscugud de
Caite deochair eter se & uinse?
Uindse cetumus: sluind persainni sainraidchi insin,
unse uait in fer-sa saindriud cona anmaimUnse chugut in gillgugan, Mac rearrgugan;
Bid cach maith lat ar cingugan, A ceallgugan.
Sluind ceniuil immorro amal ata is e in fear, & ni fes cia sainriudh, acht is fer tantum.
Cidh fodera ind irlond conidh innsci & conidh etargoire .i. intan is innsci is ac sluind innsci bis, acht isa oen; & atberat is e in fer uair is erlond i suidhiu.
Is ann is etargoire intan asberar unse.
Sluind ceneoil amal ata in etargairi inchoisc i persaind .i. isin persaind fein ita a hinchosc co n-aichniter trit ic sluind cetpersainde & persainde tanaisti & tret persainde atat na hetargaire Cidh ar nar ba leor leis-sium a rad me i n-etargaire inchoisc persainne?
Ni ansa.
Etargaire deifrighudh na persainde tria hinchosc di fadein .i. in chetpersu uathaid, conar bo leor a radh me co n-abair me fadein, air is demniti & is deligidi fri cach persaind a radh me fadein,
uair is me fein & ni neach eli intan asberar egomet.
.i. biaid corob demnite gach ni athairrigthir.
Fogabar dno in comparait cen phosit
.i. is somillsi muir Point andat na muiri ar chena, & condelc in etechta in sin.
Condelc in etechta dano in cetna ernail in Auraicepta .i. fors .i. ferr a fhis.
Is etecta insin; ar ni maith int anfis.
do lebur Ferchertne.
Loc don libur-sa Emain Mhacha.
n-aimsir Conchobair mic Neassa. Persu do Ferchertne Tucait a denma du breith aesa faind & boirb for seis.
Seachta frisa toimsiter Gaedhelg .i. fid & deach, reim & forbaidh, alt & indsci & etargoiri.
Seachta .i. septim a bunadh lasin Laitneoir.
Seacht n-ae a hinni .i. seachta da aeib doimiter and.
A airbert .i. a airimh .i. vii primeillge na filideachta; no brosnacha bairdne; no vii ndeich na filidheachta i n-ecmais dialta, ar ni fil in seachta annside: is aire rofacbadh.
Coitcheand & diles & ruidhles conadar don focul is seachta:
Coitchend do cach airimh seachta.
Diles do a seacht diuidib.
Ruidhles do in cetairimh sechta fris a nd-ebradh .i. fri seacht laithib na seachtmaine.
Innleas a tabairt íor airimh n-aili acht for a seacht.
Tomus .i. mensura a bunad lasin Laitneoir.
Toimes a hinni.
Toimhes a airbert .i. to tenga & meas airi fen .i. meas doghnither o theangaidh.
In gne no in cenel tomhus?
Is cenel eimh.
Cest, caitet a gnee?
Ni ansa.
Tomus filideachta & tomus bairdni & tomus prosta.
Cadé ruidhleas & dileas & coitchend & indles hi tomus?
Ni ansa.
Ruidhleas do filideacht .i. a breith ria seacht.
Diles do bairdni .i. a tomus fri cluais & fri coir n-anala.
Coitchend immorro de prois o dhialt immach.
Indles do sen immorro, air ni fil alt and.
Seachta fo vii for sechta inso sis.
Fidh .i. bunad Laitne:
Fo edh a hinni: fotha, no fidh ae a airbert.
Ruidhles & diles & coitchend indiles do fedhaib .i. ruidhles do fhedhaib aireghdhaibh, diles do forfhedhaib.
Coitchend immorro do thaebomnaib acht huath.
Indles do sen immorro, air ni taebomna etir
.i. nocho nfhuil hco mbad litir acht ata conidh noit tinfidh.
Tinfedh .i. tiniudh feadh .i. nemnigudh feadha do radh friu sin Is ed is ruidhles & is diles & is choitchend doib.
Deach dno troich no ar frithindlidhach a bunadh Laitne.
Degfuach no defuach dano a hinni: dibh uaighthir immorro a airbert intan is sreath.
Caite ruidhles & diles & coitchend indles isna deachaibh?
Ruidhles doib a n-anmand fein do rad friu amal ata dialt.
Diles doib dialt do radh fri cach n-ai dibh, air is dialt duformaidh gach n-ae dib for araili.
Coitchend doib deich do radh fri cach dib.
Indleas do dhialt immorro deach duna seacht ndeachaib ele do radh fris, air ni fil alt and.
Reim dano .i. re huamma ai a hinni intan is filideacht, re huam intan is bairdni .i. ni huaim tomais dligthig.
Reim dano .i. raid uaim intan is phrois.
Reim dano a airbert, diall no tuiseal a bunadh: no reim onni as robamus .i. comhshuidhiughud a bunadh.
Ruidles do reim do fid for fid i filideacht: diles do taebreim ceatharcubaid filideachta & bairdne.
Coitchend immorro do reim suin cen cheill & do reim suin & cheilli immaille: diles do prois: indles immorro do reim suin namma, uair ni filltir.
dosum nar bo lor lais a radh me namma co nn-earbairt me fadein, ut supra? Ceithri gnei immorro for prois o reim .i. reim suin, amal ata fer.
Is as remnigther.
Reim ceilli, amal ata Patraic.
Ni airicar a reim suin, air is aendealb fora ainmnid & fora genitil: reim suin & ceilli amal ata Fland Flaind.
Taebreim prosta .i. me fadein, ar is taebreim cach ni nach lanreim.
Treda ara togarar reim .i. reim as
fer, air is as remnigther.
Reim ind
fir, air is ind reimnigther.
Reim as & ind malle
in fer .i. a ainmniugud & a inchosc ann malle.
Reim dano ceim a airbert:
Bellat mathair Niuil neimnigh Do chloind Laitin langeimligh Fuair bas i llo grene glain, Cele Feniusa Farsaidh.
.i. reim do fidh for fidh
Sian sleibi sirlata serind Senshaili senim snechta snac Slisiu slice samad saball Snaithe snithe saland sacc.
Forbaid dno .i. aiccentus lasin Laitneoir, a bunad onni is firmarius .i. ilghnuiseach: forbid .i. forin focul no for fust no for cumair.
Forbaid no forbeoidh no forbaid a inne.
Forbeoidh intan is forsail .i. sail fair; no forsail .i. is for fuilliudh, iarsanni fothaighes in focul for fut.
Forbaidh dno forbaidh intan is dinin dishail .i. sech nin ni sail acht duir; no dinin dishail .i. disein di-fuilliud .i. nemhfhuilliudh.
Forbaidh dno .i. fair bidh intan is ernin .i. ernid nin, no fairnin.
Forbaidh dno .i. gor fhidhbait a airbert: ruidhleas do forsail: diles do ernin a beith for fut no for gair.
Coitchend do dinin disail, no dona huile forbaidibh forbaid do radh Indles immorro do forbaid dib dul i llocc araili .i. do da forbaid na nguthaige & d'aenforbaid na taebomna .i. forbaidh uathaid & forbaidh ilair no ilair for uathad, no forbaid fuit for cumair: no indles gan a fuath do sgribeand.
Alt onni as altus .i. uasal a bunad lasin Laitneoir: alt dano onni alteir ina menmain a imne.
Alt co feser immorro a airbert .i. co feser cia halt aircetail bera fri sechta .i. in nath, inn anair, inn anamain, in laidh, in setrad, in sainemain.
Alt in anma prosta in re n-aimsire bis eter in da shillaib a inni: alt co feser a airbert.
Caite ruidhles & diles & coitchend, indles alta?
Ni ansa.
Ruidhles .i. do aiste do alt filideachta: diles immorro do alt bairdne .i. do aiste.
Coitchend indles do fhoclaibh na proise .i. coitchend do cach focul i mbiat alta; indles immorro do dialt, ar ni bi alt and.
Indsce dano .i. scientia a bunad Laitne: in deschae a inne: scothecna a airbert: no insci, co feser in aisti urdalta .i. co feser in si no in se in aisti bera fri sechta amal roghabh is e in nath, is i in laid.
Indsci in anma prosta .i. ferindsci & banindsci & deminsci.
Cate ruidles & diles & coitchend, indles, na hinsce?
Ruidles don insci aicenta caemh: diles don insci aicenta ecaem: coitchend indles don insci saerda .i. coitchend ara gnathugud, indles immorro ara aindilsi.
Etargaire dno onni is etargradimus .i. foruaslaigeach: etargnaghudh gotha a inne: etardeliugud a airbert.
Cate ruidles & diles & coitchend & indles etargaire?
Ruidles do etargaire derscighthigi i nderscughud, air is i frecras in condelc.
Diles immorro do etargaire inchoisc i persaind, uair is sloinniudh persainni saindredaigi.
Coitchend indles immorro dona etargairib ar chena .i. coitchend in uird comairme: indles immorro do neoch dib na frecair condelg.
Cest, in gne no in cenel in fidh?
Is cenel emh: masa chenel, cadet a gnee?
Ni ansa.
Fid saerda & fid aicenta .i. fid saerda fid inn ogaim; fid aicenta immorro fid na cailli.
fid inn ogaim, in gne no in cenel?
Is cenel ecin, ar techtaid gne .i. fid aireagda, & forfidh, & taebomna.
Is e insin in cenel cenelach gneach .i. fid.
Cest, in gne no in cenel in deach?
Is cenel emh, ar techtaidh gne .i. secht ndeich na filideachta.
Is e sin in cenel gneach baghabhat ocht n-ernaili ceachtar ngne na filideachta.
Cest, in gne no in cenel in rem?
Is cenel .i. techtaid da gne .i. filideacht & bairdne .i. reim do fidh for fidh & taebreim do fidh for fidh
Coluim caid cumachtach & Taebreim immorro
A Fhlaind at luam in gaiscidh grinn Co Maistin maill.
At glan, at gaeth, is garg do rind, At laech, a Fhlaind.
Ceithri gne for prois o reim .i. reim suin cen cheill, & reim suin & ceilli, & taebreim prosta, & reim suin namma.
Reim suin cen cheill cetumus .i. fer fir: reim suin & cheilli .i. Fland Flaind: reim suin
Patraic: & taebreim prosta .i. fadein.
Tri gne ara togarar reim .i. reim ind, & reim ass, & reim ind & ass malle: reim assfer; reim indfir isin reimniugud: reim ind & ass .i. in fear .i. ind teit & ass teit a lanreim ind i ndualus fogur huathaid & ina dualgus foghar ilair.
Reim ind & ass maille .i. ind a dualgus foghur uathaid & ilair immalle inna dualus ceilli: no reim ind .i. Patraic, ar ni fil ind iar ceill: reim ind & ass malle .i. Fland Flaind, ar ita ind iar ceill & ita ass iar suin.
Is e sin in cenel cenelach gneach cenelach rochumadh sund forsna secht remendaib & Cest, in gne no in cenel ind forbaidh?
Is cenel, ar techtaidh tri gnee.
Is e sin in cenel for a tarrasa tri gnee na Gaedelge.
Cest, in gne no in cenel int alt?
Is cenel ecin, ar isas tri gnee fai .i. als saerda & alt aicenta & alt co feser.
Int alt co feser techtaid coic ngne & coic cenela.
Cest, in gne no in cenel indsci?
Is derb conid cenel & techtid na tri indsce.
Is saincenel deochraides in doman.
Cest, in cenel no in gne in etargoiri?
Is cenel eim, uair dianairmidi a gnei.
Iss e in cenel etardefriges na huili & Cest, caide esse in sechtu frisa tomsigther in Goedelg?
Ni ansa.
Esse feda cetamus .i. in blog aoir tebide gebhes in fid i n-elluch focail,
poeta:
Esse feda is fretede Ferr duib a aicne occaib In blog aeoir thepide Techtas i n-elluch focail.
Caite esse deich?
Ni ansa.
In lin no inn uaite son n-oencongbalach airimther o dialt co bricht cona n-atghabail diblinaib.
Caide esse remme?
Ni ansa.
In bruudh fillti fogurda forbriste foil otha in ainmiudh n-uathaid co foxlaid n-ilair.
Caite esse fuirbhthe?
Ni ansa.
In tormach no in digbail n-aimsire airighes aicned i comhshiniudh fri fogur.
Cate esse alta?
Ni ansa.
In toe tengadh fil don filid ac ceimniughud don litir for araill mad alt saerda, no don sillaib for araili mad alt aicenta.
Cate esse insce?
Ni ansa.
In foludh firen foirbthe fegthair isna tri cenelaibh.
Cate esse etargairi?
Ni ansa.
Int athfegadh mete no laiget no inde no inchoisc no edardeifrighi no etardelighthi no edarderscaigthe rodealbh Dia eter duilib.
Cate tomhus fri sechta?
Ni ansa.
In fid tuisseach bis isin rand & in taebomna tuissecha do thabairt ar aird, & co festar na feda bes isin taebchubaidh in raind, & gu robe in fidh cetna bes isind imrecru na tarmthortcheand, & gu rub inund a lin do thaebomnaib bes impu, & co festar cia deach dona ocht ndeachaib daroigh i n-aisti, & co festar in taebreim no in reim do fid for fidh, & co festar cia forbaidh bes for son ceneoil ind imfrecrai, & co festar cia halt dona seacht n-altaibh ind aircetail .i. na filideachta.
Insce .i. co feasar in se fo in si inn aisti.
Etargaire .i. co feser cia gne in aircetail do gne do thomus fri sechta.
intan ba roscadh na tomaiste and, cindas nothomhsidhe? arni bidh lancubaidh no taebchubhaid and.
Ni ansa.
Do focul forba anaile no-taispenta don choiceadh focul, uair is coic focail romesadh i n-anail in filed.
Cate sechta in ochta ind Auraicepta?
Ni ansa.
Insan is ocht ndialta i mbricht is and is secht n-alta.
Cate in focul oenchongbhalach dechongbalach treconngbalach?
Ainmnigther o trian: & ni ruidhilsi do in trian o n-ainmnigther nadat na da trian o n-ainmnighther iarcomarc.
Caitiat na da taebomna gabhait greim guthaige?
.i. c & r ar essi a
Coluim Cille cecinit: ba sessach im ba seng, Im ba tresach, tuirme glonn, A Chríst!
in congebha lind O thi co teacht ar lind long?
Caite tomus fri fid!
Ni ansa.
Co feisear a llín & a n-uaite, a met & a laiget, a cumung & a n-ecumung, a neart & a n-aimneart.
Is ed a lin: coic aicmi ogaim .i. coicfear cacha aicmi, & oen co a coic cach ae, condadeligitar a n-airdi.
It e a n-airdi: deasdruim, tuathdruim, leasdrum, tredruim, imdruim.
Is amlaid imdreangair crand .i. saltrad fora freim in croind ar tus & do lam dess reut & du lam cle fo deoid.
Is iarsin is leis & is fris & as trit & as immi.
It e a ndeiligte feada & forfheda as sedha .i. na tri foilcheasta inn ogaim .i. Cest, cid ara n-ebertar feda fri suidiu?
Ni ansa, fobith domiter friu & co n-uaigiter condaib,
luis ailme, beithi ailme.
Cindas domiter frisna taebomna amal fidu?
Ni ansa.
Cach da thaebomna ar fid hi cubaid, cach da cobfid i cubaid: is ed is cubaid iarum co robe an fid cetna beas isna fociaib in imfreccrai, & co rob inund a lin du taebomna beas intib
bas & las: & bras & gras: ceand & leand: dorn & corn: dond & cond.
Caite tomus fri fid?
.i. co fesser a lin & a n-uaiti .i. a lin a coic aicmib & a n-uaiti i n-aenaicmi; a met & a llaiget .i. a met hi coic flescaib & a llaiget i n-aenflescaib.
Caite deochair eter a cumang & a neart?
A cumang cetamus:
Intan gabaid guth a n-aenur .i. a no o no A nert immorro intan dos-bere primshuidhiugud i sillaib, amal ata bais & lais.
C'aite deochair eter a n-egumang & a n-aimnert?
Ni ansa.
Ecumang intan bithi fo nihilus ina guthaige amal rogab find.
Fir em, air ni thuicter na feda dedhencha filet isna deghfoghraibh sin triana cansain fochetoir: aimnert immorro intan bit i comsuidigthib cutrumaib na defogair & isna forfedaib amal ata fer & ben.
Coic feadha cach aicmi: & is oen co a coic cach ae .i. aenfleisc co coic flescaib
beithi a aenur, nin a coicur: no dno gne ele?
Ni ansa.
Ecumang cetamus: intan bite fo nialus
lasin Laitneoir, no intan bite tri guthaighe a n-aenshillaib lasin n-Gaedhel, ut Briain, gliaidh, feoil, beoir, lasin n-Gaedel.
Aimnert immorro intan bite fo consonacht, ut seruus, uulgus lasin Laitneoir, ut iarum cian & ceir & uull & aball lasin n-Gaedhel & Lanchumang dano intib etir fedha & taebhomna co nd-urba uath Conda-delighetar tria n-airde .i. tria n-ecosc .i. is caindeifriges a n-aradu.
It e a n-airde:
Deasdruim .i. bethi do deas in droma, is ed aicmi beithi:
Tuaithdruim .i. don leith atuaidh din druim bis aicme uatha:
Lesdruim .i. leas uait & fris cucut, no leatarsna darin druim bis aicmi muine:
Tredruim, is ed aicmi ailmi:
Imdruim .i. andiu & anall aicmi na forfidh.
Is amlaid imdrengar .i. is amhlaidh eimh ceimnighthir isinn ogam amal cemnigther isin crand .i. do lamh dess reut .i. aicmi beithi: & do lamh chle foi diudh .i. aicmi iarsin is leis & is fris aicmi mac .i. les uait & fris cucut: trit immorro aicmi a: tairis immorro & immi aicm i na forfidh.
Is amhlaid sin imdheilighter na fedha & na forfeda & na taebomna.
ara n-eparar fedha fri saidhiu? Ni ansa.
Fobith domiter na taebomna friu & cainuaighter na focail dibh
luis ailme, beithe ailme .i. la, ba.
Is e sin in sealbhadh saerdha cen reim acht reim remraite.
Ni ansa.
Amal iaraither fidh aireghdha nama ica breith fri sechtu sic iaraither in taebhomna bhis and, cach da taebomna ar fidh,
Marcach atchonnac anne, Etach uaime co ndath cro, A dath is gilithear geis, Uan tuinni dath a da o.
Deda airegar and: aentugud co ndeliugud amal ata bas & las & is iar comardadh n-airchetail asa, air is inand fidh aireg hdha il intib, & is inand taebomna degheanach.
Sain imm orro in taebomna taeseach .i. el.
Cindas toimsiter na taebomna imna fedaibh?
Ni ansa.
Cach da taebomna dib imon fidh.
Is e in comfhot coir .i. lancubaid insin
bas & las.
Is e sin int aentughud co n-inannus, & int aentugud cen inannus: & is iar comhardugud n-airchetail ata, uair is inund fidh aireghdha fil intibh, & is comlin do thaebomnaib; & is ed a choir n-airchetail.
Conagar dno isin aipgitir bunad o aen, & airic o deda, & a cor a tredhe, & a comhuaim fri ceathardu, & a comdhluthadh fri cuicthi, a moradh a seda, a fogail a sechta, a riagail fri ochta, a incosc a naede, a asdadh a ndeichthe.
Is e int aen thuas .i. Fenius Farrsaidh; in dedha .i. mac Etheoir fris; in tres mac Aingen; in ceathramadh Cae; in coiced Amairgen mac Naende mic Nenuail; in sesedh Ferchertne; in sechtmad a dalta; int ochtmad Ceandfaelad; in nomad a dhalta; in dechmad a asdadh i n-aen .i. in trefocal.
Is e seo a thosach in Uraiceapta iar n-Amairgein n-Glungeal.
Locc don libur-sa Tochur Inbhir Moir i crich h-Ua n-Enechglais Cualand:
aimser do aimsear mac Miled.
Perso do Amairgein Glungeal mac Miled.
Tucaid a denma mic Miled dia tothlugud fair amal ata 'nar ndiaidh.
Cia arranic a mberla-sa & cia airm i n-arneacht & cissi aimser i n-arnecht?
Ni ansa.
Arranic Fenius Farrsaidh oc sur Nemruaid i cind dech mbliadan iar scailiudh on tur for cach leath, & is cach comberlaid dochuaidh and dochum a crichi & ni cach comcheniuil amal rogab Cai Cainbreathach, dalta Feniusa Farrsaidh, in dara descipul sechtmogat na scoili.
Ba do Ebraibh a bhunadhus & co Eigipt rofuidhedh.
Ocus is and roan Fenius fodhesin ocon tur, & is and roaitreabh, conid andsin conaitchetar chuice in scol berla tobaidi do theipu doib asna hilberlaibh tucsat leo d i muich conna beith oc nach ailiu a mberla sain acht occaib-seomh a n-aenur, no ic neoch no-foglaindfedh leithiu dorisi.
Is andsain dorepedh a mbelra asna hilberlaibh, & rotaiselbad do aenfir dib, conid a ainm-sen forta a mbelra-sa.
Ba he in fer hisin .i. Goedel mac Angein, conid Gaedil de-side o Gaedel mac Angin mic Glunfind mic Laimfhindh mic Agnumain do Gregaibh.
Inand tra Gaedel mac Aimergin & Gaedel mac Etheoir .i. da ainm robadar fora athair .i. Aingin & Etheoir.
Is and iaramh doriaghladh in mberla-sa.
mba fearr iarum do cach berla & a nba leithiu & a mba caemu, is ed darepedh isinn Goedilc; & cach son do na airnecht cairechtaire isna aipgitribh ailibh ol chena arrichta carechtaire leosumh doibh isin beisti-luis-nin in ogaim
Rolatha iarumh a fedha for leith & a taebomna dno for leith, co fil cach ae dibh fo leth o 'rlaile Ni fail leathgutai amal na fail la Grego acht na muite namma.
Cach duil do na rabha ainmniugud isna berlaib ailib airichta ainmnighthi doibh isin Gaedilg
grus & cloch & linn.
Atconnac in lis Seach a teged glas, Inarb imda a grus Gen gurb imda as.
A nba ferr & a nba leithiu & a nba caimiu cach berla, is ed doratad aco isinn Gaedelg .i. i nba socair caimiu fri radh .i. socarcaine leosum gutta & muiti oca and inat leathgutta & muiti & guttai amal atat icon Laitneoir.
Ferr i ceill leosum .i. a v fri fat & a v fri gair, & a v fri buga & a v fri cruas, & a v fri lanfogur & a v fri deghfogur, anda a haen-choic fothibh uili amal ata icon Laitneoir & is ed asbeir in Laitneoir:
Gabaidh a chuic guthaige-sium an greim sin uili
.i. itat na huili guthaige Laitinda .i. co caemnachtar co regdar & co timairceter.
Leithiu i llitrib .i. ar ni fil a fhregra sin lasin Laitneoir: leithiu a ciallaibh & foclaib & litrib .i. lethe a litribh.
Ni fil a frecra lasin Laitneoir: leithi i foclaib .i. grus & cloch & lind, ni fil a fregra sin lasin Laitneoir: grus .i. tanach: galmula lasin Laitneoir, gruth lasin n-Goedel: dia frecra galmarium lasin Laitneoir faiscre lasin n-Gaedel: galmalam lasin Laitneoir, gruthrach lasin n-Gaedel: grus lasin n-Gaedel, ni fil a fregarthach-side lasin Laitneoir: lapis lasin Laitneoir, cloch lasin n-Gaedel: petra, lasin Laitneoir, ail lasin n-Gaedel: sropula lasin Laitneoir, carrach lasin n-Gaedel.
Cloch no ael & onn & ailcne immorro, is ias sin cenela cloch do na fuilet freacarthaich icon Laitneoir: aqua lasin Laitneoir, usce lasin n-Gaedel; amnis lasin Laitneoir, aband lasin n-Gaedel; piscina lasin Laitneoir, iachlinn lasin n-Gaedel; linn, immorro, lasin n-Gaedel, ni fhil a frecra lasin Laitneoir.
Leithiu didiu in Gaedel i foclaibh & i llitribh desin anda in Laitneoir.
Is ed asbeir in Laitneoir cid leithiu i foclaib & i llitrib in Gaedelc, ni leithe i ciallaibh; ar cia bet ilanmann icon Gaedel ic sluinn na raet, tic in chiall relait asin uathadh focul fil icon Laitneoir.
Ni fir on, amal asbert in Laitneoir fein:
.i. atbail int aichnius inna raet meni aichnigther int ainm.
Is e seo a thossach in libhair-sea iar Fenius & iar n-Iair mac Nema & iar n-Gaedel mac Ethiuir.
Is iat sin a persainn; & is i a aimser .i. aimser tancatar mic Israel uili a hEigipht.
n-Dacia arricht ci asberatar alii co mbad i mmaigh Sennair. Tucait a scribind .i. a thotlugud do scoil mhoir co Fenius & co Iar & go Goedel mac n-Eitheoir a thepe doibh inna n-Uraicept iarna idnacul do Maissi & iar foglaim do Chae Cainbreathach occa; conad iarsin arriachta na aipgitri a n-aentabaill, amal asbeir:
Cat iat aibgitri & Aur cach toisseach: aicceacht dano icht aicce .i. gnim, air iss i n-aicci bis in descipul icon aidi: no aiccept .i. acceptus .i. airiten .i. chucut neach nach fil agut: na nd-egeas .i. na ndaei cen cheass .i. na fileadh.
Se primthaisigh lasi ndernad in tor .i. Eper mac Saile & Gregus mac Gomer otait Greic, & Laitin mac Puin otait Laitinda, Riabad Scot mac Gomer, & Nemruadh mac Cuis, & Fenius Farrsaidh.
Da bliadain coecat o scailed in tuir co flaithius Nin mic Bel, a do coecat a righi: ceithir bliadhna deac ar tri fichtib ar secht cetaib o fhlaithius Nin mic Bel co deredh flaithiusa Tutaines righ in domain.
Is re linn rotoghladh in Trae fo dheoidh: secht mbliadna ingen Laitin mic Puin: conad tri bliadna cethorchat ar noi cetaibh o scaileadh in tuir co tuc Æneas Lauina & Laitin fen doroine a caingen fris.
Is follus as sin co nach certtiaghait lucht in Uraicepta-sa co mbad e Laidin in sechtmadh primthuiseach in tuir.
Cest, caiteat Aipgitre na tri primberla eter ainmniugud & charechtair?
Ni ansa, em.
Aipgitir Ebraidi cetamus.
Is e in fer cetna tra Fenius Farsaidh arainig inna ceithri aipgitri-sea .i. aipgitir Ebraidi & Grecda & Laitinda & in beithi-luis-nin in ogaim & is airi is certiu in dedenach .i. in beithe air is fo deoidh arricht.
Bai coiciur ar fichit isin scoil ba huaisliu dib & is e a n-anmand forta in beithi-luis-nin eter fedha & taebomna & bai morshesser ba huaisliu do suidhibh o ranainmnighthea na seacht fedha aireghdha inn ogaim, conadh oiri rolaithi for leith.
Aaberat araili it deich feda airegda filet ann & it e indso a n-anmand: & it e a tri doformagat sen frisna secht thuas.
conid aire sin rolatha a fedha & a taebomna for leith & it e a n-anmand soin fordotait iarumh.
Asberat immorro araile co nach o dhainibh itir ainmnighter fedha inn n-ogaim isin Gaedhelg acht o chrandaibh gen gu haichinter anniu araile crand dibh.
Air atat ceithri hernaile for crandaib .i. airigh fedha & athaig fedha & lossa fedha & fodhla fedha; & is uaithibh sin a ceathrur ainmnighter fedha in oghaim.
Airigh fedha .i. dur, coll, cuileand, abhull, uindsiu, ibur, gius.
Athaig fedha .i. fern, sail, bethi, lemh, sce, crithach, caerthand.
Fodla fedha andso .i. draighen, trom, feorus, crand fir, fedlend, fidhat, finncholl.
Lossa fedha .i. aitean, fraech, gilcach, raid, lecla .i. luachair & Beithe dno on beithe rohainmnigheadh ar cosmaillius fri cois in bheithe
Feocos foltchain in beithi, & is airIsin is i mbeithi roscribadh in cetainm ogaim tucadh a n-Erind .i. secht mbeithi tugad do Lugh mac Ethlenn.
berthair do bean uait nisi eam custodieris .i. mine derna tu a coimét
Is aire sin beos scribthar beithi a tosach aipgitre in ogaim.
Luis dno, is o chrand rohainmniged .i. o cairtheand .i. uair luis ainm caerthaind isint shen Gaedelg
sula luis .i. caertheand ar ailleacht a caer.
Fernd dono, o chrand rohainmniged
Airenach Fiann .i. fernd, air is di na sgeith.
Sail dano, is o chrand rohainmniged
ambi .i. nemli lais .i. ar cosmaillius a datha fri marb.
Nin dno, is o chrand rohainmniged .i. o uindsind
cosdad sida nin .i. uinnius, ar is di doniter craind gae triasa coscairther in sidh: no cosdudh sidha uindis.
Nin .i. ginol garmna dognither do uindsind .i. isin aimsir sidha togaibter garmna.
Huath dono, is o chrand rohainmniged .i. sce
comdal cuan huath .i. sce: no ar is uathmar hi ara deilghibh.
Duir dono, is o chrand rohainmniged,
airde dossaib duir.
Tinne dono, is o chrand rohainmniged .i. cuileann trian roith tindi .i. ar is cuileand in tres fidh roith in carbait.
Coll dono, is o chrand rohainmniged
cainfidh .i. coll .i. cach ac ithi a chno, Queirt dano, is o chrand rohainmnighead .i. abhull
clithar boaiscille .i. elit gelt quert .i. aball.
Muin dono .i. finemhain,, airdi masi muin .i. iarsinni fhasas a n-airde .i. finemhain.
Gors dono .i. edeand Glaisiu geltaibh gort .i. edind.
Ngetal dono .i. gilcach no raish
luth lega getal .i. cilcach no raith.
Straiph dono .i. draighen,
aire srabha sraibh .i. draighin.
Ruis dono .i. trom,, ruamna ruice ruis .i. trom.
Ailm dono .i. crand giuis .i. ochtach.
Onn .i. aiten.
Ur .i. fraech.
Edhadh .i. ed uath .i. crand fir no crithach.
Idho .i. ibhar.
Ebhadh .i. crithach.
Oir .i. feorus no edind.
Uilleand .i. edleand.
Iphin .i. spinan no ispin & Anmand fidh tra sin uile amal fogabar isna Duilibh Fedha inn ogaim & ni ho dainib
Cest, cis lir a cumang?
Ni ansa.
Lanchumang intibh uilibh eter fedha & taebomna co nd-aurba huath .i. conas-firbade uath .i. amal bes a n-aicnedcidh mor gidh beg e.
Is amhlaidh innister isin Cin Ollaman .i. cethirshlicht feghthair for fedhaibh .i. cumang & egumang, lanchumang & lenchumang.
Lanchumang i fedaib, cumang a forfedaibh, egumang a mutibh, lethchumang a leathgutaibh.
Atberat araile is treshlicht as choir and .i. lanchumang a fedaibh, & cumang a forfedaibh, & ecumang a muitibh; ar ni fil leathguta la Gaedel.
Cest, cate fos i fedhaibh & i forfedhaibh & gair hi taebomnaib .i. gair suidigud, air is leathaimser for taebomnaib do gres a corus forfed.
Cest, cis lir dech docussin?
Ni ansa.
A ocht: dialt & recomrac & iarcomrac, felis & cloenre & luibenchosach & claideamnas & bricht.
Oenfidh airegda i ndialt, a da i recomrac, a tri i n-iarcomrac, a ceithri i filis, a coic hi claenre, a se i luibenchosach, a secht i claidemnas, a ocht i mbricht, cenmota taebomna.
Cest, cia roig dialt i mmeit & i llaiget .i. dialt co ceill coic litri and a n-as mode: rosaigh i llaiget co oenlitir & is focal son
a, o, i, amal ata á .i. ard slebhi.
Amal isa Ard Á Cuis, & Ard Á Cartaind, a Slebh Luachra .i. anmand slebhe saindriudh ut Mac Da Cerda:
Damh conngair eter da a, Fon-gluaisi gaeth gulbanda, Is uallach int arganda Re trichait sed lurganda & o .i. cluas for cind & i inis Coluim Cille.
Rosaigh didiu i mmeit co a coic littri
bracht tract druct scalp.
Scriuthair & ni hairimther uath isna foclaib dedenachaib arna litrib, acht nod tinfid.
Cach ndialt iarum na tormaig fri araili comcumung cach ae focail.
Deich co a ocht a mbricht & is e met & laigett cacha Gaeidelgi o dealt co bricht cona n-athgabail dlblinaib .i. co cumangar du gach dialt iarna tinol deach.
Is bricht a mbith ocht sillaba.
Is ed bunad cacha Gaedelge dialt acht mod & toth & traeth.
Domiditer alta uad fri alta duine amal domiditer fri cach n-indsci.
Cest, cindus domiditer fri cach n-indsci?
Ni ansa.
Corop cach dialt friscara di araili
tis tuas tair tiar tes tuaid; gu rub recomarc friscara di araili, ar is cubaid a comfid & a comdeich.
Coig airmi cintecha in tuir .i. da tuaith sechtmogat & da comairlig sechtmogat acco & da berla sechtmogat for fodailt doib & da deiscipul sechtmogat tancadar la Feinius do foglaim ba mberla sin & da ceimend sechtmogat in airdi in tuir.
Cest, caidi deifir eter indeall & tindell?
Ni ansa.
Innell int imcomurc & tinnell int eirniud.
Seacht primtoisigh lasi ndernad in tor .i. Eber mac Saili, Grecus mac Gomer a quo Greci, Laitin mac Puin a quo Laitini, Riabath Scot a quo Scoiti, Nemruadh mac Cuis mic Caim mic Noi, & Faillech mac Ragau mic Arafaxat mic Seim.
Cest, cate deochraigter erer cinniud & cintechu & cinntichu son?
Ni ansa.
Cinniud in aipgitir Grecda, ar is ceirtiu quam ind aipgitir Aspin Ebraide.
Cinntichu immorro in aipgitir Laitianda na in aipgitir Grecda.
Cinntichu son .i. beithi-luis-nin in ogaim na in aipgitir Laitianta uair is fo deoidh arricht.
Cia haenfocul gebes forna ceithri ernaili ind Auraicepta cen deifir tomuis no tarmfortcind no feda no focail na forgnuisi?
Ni ansa.
In focul is aipgitir, ar gebid ar aipgitir Ebraide & Grecda & Laitianda.
Treidi doghni uath .i. bogad & semigudh & airdibdad.
Bocad cetumus: for taebomnaib & is 'na ndiaidh doeagmaing doib .i. do p & do c & do t-ut cloch, both.
Iarsin Laitneoir bidh tinfid iar cach taebomna isin Gaedilc.
Semigudh immorro forna taebomnaib chena & is rempo doecmaing doib .i. for coic taebomnaib .i. for b, c, d, t, g.
Bogad beithi cetamus .i. sop & lop .i. amal ata Bhatraig.
Uath bogas in beithi fil and, ar ni bi p isin Gaedilc.
Semigud amal ata a Batraig, uath and is semiu 'nas i n-aill.
Bocad cuill .i. clach & ach; bocad d .i. sodh & odh.
Bocad for tinni .i. tath & ath.
Bocad for gort .i. magh & agh.
Seimigud b immorro .i. a bhen, a bhan, a bhe binn.
Seimiugud c dono .i. o chiun, do chein, o chianaibh, o chetoir.
Semigud d .i. dhamsa, dhuitsiu.
Semigud t- .i. a thir, a thuaigh.
Semiugud g .i. a ghradh & a ogha.
Airdibdad immorro forta dá taebomna .i. for sailig & for ferna .i. taebomna amal fedaib .i. orro dibdudh .i. a mbricht ass di raith amal ata ardibdad sailech .i. a shal, a shuil.
Airdibdad ferna .i. a fhind, a fhir, ind fheda.
Is sain so frisna cubaid .i. euad & edadh in dorusa uerbi .i. tabair esemplair gur uinge & cingit & cuing is ecen di littir Latianda ica scribind na consani .i. n& g.
Ni hecen acht a oenur ar son in da littre sin isin Gaedilc
.i. uinge, .i. cuing, cingit.
Ni dat inunna dno suin fris nad cubaid cach ae dib-seo
seeit in teinid, tria a scribind.
Seit .i. conar tria a scribind.
Neim nathrach .i. a scribind: min .i. beic iphi and; min arba .i. and.
Nemh im talmain, neamh im usce andsen.
Air it trega ar a tugad forfeda eter isin aibgitir in ogaim .i. do fregra do defoghur amal adberar isna breathaibh nemedh .i. genmota forfeda a fail defoghur na nguta & dono do sainigedh foghur forsna fedhaibh, air is buga fogair bis isna forfedhaibh
neamh and: naemh and: nem and.
It e coic gne in berla tobaidi .i. berla Fene & fasaige na filed & berla etarsgarta & berla forttide na filed triasa n-agaillit cach dib a chele & iarmberla amal rogab: .i. ruin.
ballorb .i. ball do forbau na filideachta aicce; no is do chanaid is ainm.
muirne .i. miruin no miruine.
Gne n-aill do iarmberla .i. iarum & dno & atat & tra & immorro & edon & iar & ar & cest & cair & cisne & caidat & ni ansa & Gne n-aill dno .i. forsna .i. feraib & fona & esna & tresna, sechna.
It e na lorga fuach in sin lasin filid.
Gne n-aill dano .i. he es em co tre tair do o fo fair.
Dialt n-etarlemmi in sin lasin filid.
Iarmberla tra cosin annuas.
Is aire raiter iarmberla de .i. ara secdacht amal iaruinn, da fedtar a thaithmeach: no iarmberla .i. berla ranig Iar mac Nema fo dheoidh & ni fetar a thaithmeach.
Ocus berla a-edarsgarta eter na fedaibh aireghdaibh .i. berla tresa fuil deliugud na fid n-aireghda isin aenfhocul triana n-inde taithmeach
amal rogabh ros .i. roi oiss quando .i. intan as rois caelli & rass iar lind intan as ros usce .i. rofhos mad for marbusce ino roidh ass mad for sruth & ro as intan as ros lin .i. ar a luas & ar a thigi asas.
Ocus a mberla forteidi .i. fordorcha no ruamanta inna filideachta, amal asrubairt in file hi scuil Feniusa:
Etaill aro ni anfem de .i. i inis; etall .i. uasal & aro .i. imramh .i. ni anfem de imram co risam in innsi n-uasail .i. Eiri no Espain, no is Espain eicin amal rogab i n-Imagallaim na Da Thuar:
Brimon smetrach.
Berla na filed so .i. in gne deidinach is sund .i. bri .i. briathar, mon .i. cleas, & smit .i. cluas, & forrach .i. rigi: no bri .i. briathar, & mon .i. cleas, & smetrach .i. smit forrach .i. co forrgidis neach.
Cleas bratharda sin donidis na filid oc ecnuch .i. smit a cluaisi do gabail ina laimh .i. amal nach fil cnaim sund ni raib eneach iconti egnaigeas in Iss e in coiced gne in gnathberla fogni do cach, ar asberad araili comad e in berla Feini fasaigi na filed, & conach berla fo leith etir.
Cest, caide fot & gair intib ?
Ni ansa.
Amal ata neam, forfid fil and.
Nem immorro in fid aireghda fil and & is cruaidiu in fid aireghda fil and & is buigi in forfhid .i. neam; no didiu is gair n-aicnid & fot suidigthi a fedaib & gair suidigthi i forfedaib & fot n-aicnid; no dono na feda fileat sund it inunda & na guthaigi.
Na forfeda immorro it inunda & na deofhoghair.
In defhoghur fil intib iarum, amal ata bean, bein dogenta de meni beith deofhoghur.
Is amlaid na forfeda.
Cindus on & ebad a forfidh ind anma intan asberar fer?
Ni codarsna annIsin arin defoghur.
Is cumair sin & ni bi fair acht aimsear co leith.i. nama a n-as modhe.
Da aimsir immorro forsin nguthaige fota.
Cia bad gairit iarum in defoghur remunn inrathaigte.
Ceinmota didiu in fid conicc comardugud fuit & gair indib, amal asbert in Laitneoir:
forsna sillabaib fotta amal ata do, si; & amal adberat acuit forsna sillabaib cuimripax .i. bacc.
Is fon indus sin dobeir in Gaedel forshail for fot amal rogab sron & slog & et ernin arding dead amal rogab leacc & ceand & Cid timarta iarum ebad isinni is fer ni la Greco as defoghur in sain.
fotera in codarsna sin & na coic fedha & na secht fedha & na deich fedha iar fuilliucht aili? Ni ansa.
Na coic fedha cetamus: ic frecra duna coic guthaigub tug na secht fedha immorro.
Na deich fedha immorro .i. iphin ar defoghur ata: emoncoll ar a n-emnaidi ata intan sin condat a deich samlaid.
Pin immorro ar p ata & amancoll ar x ata conid a seacht samlaid.
Iar n-Auraiccept Muman in so.
Gne aili asberait araili ebad & oir is ar fedaib foda itat.
Uilleann immorro is ar y ata, & is ar u intan bis fo medontaig.
Iphin is ar h-i fo meodontacht, no is iphin is coir and ar p.
Emuncoll didiu is ar x ata .i. for foimdin na focul n-Grecda no Laitinda do thabairt isinn Gaidelg, & is aire raiter eamancoll ris, ar is coll indarna taebomna fil ind x, & is airi is coll adberar d'emnad and, & ni sail; ar is taisechu coll in x ina sail.
Conadar didiu isin bethi-luis-nin:
Caidi in fid gabus greim taebomna & in fid gabus greim da taebomna & in fid gabus greim focail & in fid na geibh greim taebomna na feda na focail?
Is e in fidh gabus greim taebomna .i. fid a ndiaid araile & fidh bis for primfhid a focail no araen re defhoghur a n-aensillaib
beoir feoil Briain, no fidh teit a consanacht .i. Fid gabus greim dá taebomna .i. aenfidh fregras in tomus do dhib taebomnaibh,
cach da taebomna ar fidh.
Fid gabus greim focail .i. fidh labhras a aenur.
Fidh na ghabhand greim taebomna na fedha na focail .i. u nihelsa
.i. nach gutai & nach consoini iat no fidh bhis a ndiaid araile ut diximus mar adubramar.
Conadar dono isin beithi-luis-nin taebomna gabus greim fedha, & taebomna gabus greim taebomna & feda.
taebomna gabus greim da fid no da taebomna.
da taebomna gabus greim fedha.
taebhomna gabus greim coic fidh & se taebomna.
taebomna gabus greim tri fidh & ceithri taebomna.
taebomna gabus greim focail.
taebomna na gebhend greim taebomna no feda no focail.
In taebomna ghabhus greim da fid no da taebomna ng.
Is i in taebomna gabhus greim feda .i. queirt.
Is i gabhus greim taebomna & feda .i. c & u nihelsa.
taebomna gabus greim fedha .i. gach da taebomna ar fid i tomus.
Taebomna gabus greim coic fed & se taebomna .i. duir i n-inad dine disoil.
Ni machtad intan ghabhus greim na coic fidh & na se taebomna ge gabhaidh greim da fidh & da taebomna.
Taebomna gabus greim tri fidh & ceithri taebomna .i. sail a n-inad forsail.
Taebomna gabus greim focail .i. taebomna congeb greim forbaidhe.
Taebomna na geb greim taebomna na feda na focail .i. taebomna dia togaib uath ceand doraith.
Cest, cislir deich dochuisin?
Ni ansa.
In traigh lasin Laitneoir, in dech lasin filid pes .i. ata in traigh conid armidetu demin inna sillab & inna n-aimser.
Ata dono airmidetu derb sillab & traighed & aimser ocon Gaidhiul o dhialt co bricht: sillab foirbthe cach deach dibh di arailiu isin Gaedilc conid a hocht samlaidh i mbricht conid airmidetu dearb sain o oensillaib co a ocht.
Dialt .i. di fo dhiultadh co nach fil alt and.
Recomhrac .i. re i comhraiget na di shillaib immon alt.
Iarcomrac .i. iarum comraigit .i. iar cach ndedenach .i. comrac na tri sillab forsna da sillabaib tuiseacha.
Feleas .i. fi les na lama no fo lais cibeadh dib beras .i. lesin filid, uair is cudruma.
Claenre, uair ar a re .i. claen a rind is a dho ar indara leith & a tri forin leth n-aili.
Luibenchossach .i. in choss cona luibnibh .i. na coic meoir & in traigh in sessed.
Claidemnas .i. claidebh manus .i. manus lamh & claidebh na laimi in slindean: & is e in sechtmad dialt.
Bricht .i. bri ocht .i. ocht mbriathra and, no bricht iarsinni brigtair ocht sillaba and.
Cest, cate deochair eter dialt & a dheach?
Ni ansa.
In trath is forfhidh in dialt alt eter defhogur and.
Intan immorro is taebomna & primfidh alt eter in taebomna & in fid and.
Intan immorro is aenguthaige amal ata a, o, alt eter da aimsir and.
Ænfid i ndialt, a do i recomarc &rl.
.i. primfid no forfid. Is airIsin ni talla in trefoghur i n-aendialt.
Ocht sillaba isan focul is mo isan Gaedilc
fiannamailcecheterdarai & anrocomraircnicsiumairne, & Tri sillaba deg immorro isin focul is mo isin Laitintinerificabilitudinetaitibus.
Iss e int ainm airmi .i. a tri no a ceithir.
It eat na hanmanda uird airmi immorro primus et sequndus et tercius .i. anmand a n-airmi iar prois & a n-anmand uird airmi immorro iar n-aicned.
Is Isin an deochair, airim anforbthe amal ata a no a v, ar nocho nfuillter fogailter o choitibh.
Airim forbthe
a se, a aen fo se, a do fo thri, a tri fo do.
Airim forbthi in sin, uair airissid o choitibh co coir.
Airim ollforbthea do dec .i. a haen a haile dec, a do a sessed, a tri a ceathramthu, a cethri a trian, a se a ceirtleath samlaidh, amal rogabh a do dec .i. a aen & a do & a tri a se sin; & a ceithri iarsin conid a deich sin; & a se iarsin conid a se dec samhlaid.
Conid airimh in sain is fuilliu anda coit tria taithmet a lethe.
Is cach coitidi is randaidhi, & ni cach randaigi is choitide, & Cest, cia roaig dialt i mmeit & i llaiget?
Ni ansa.
Dialt co ceill .i. coic litri and a n-as mode: aenlitir immorro a n-as lughude .i. ic sluinn cheilli comlaine amal ata o no Dialt didiu bunad cacha Gaedelge acht mod & tod & troth.
fodera nach bunadh doibh-sein? Ni ansa.
aris dialt cach ai dhibh, & ni bunad in raet do fen, no dono is bunadh cach Gaedelge dialt acht mod & tod & troth. Acht is momo lem and chena ni dat bunad Gaedelge acht is bunad ceilli.
Caite in cenel dianad bunadh?
Ni ansa .i. mod cach ferda .i. gach ball ferda & cach comna ferda; & todh cach mbanda .i. cach ball banda & cach comna banda; & troth cach neoturda .i. nach neachtardae .i. cach comna nemeguscda: no dano nidat diadta etir & nidat bunad Gaedelge iarum mod & dod & traet acht ad bunada ceniuil
acht atat arae sin araile Gaedelge dianad bunad amal roghabh mod .i. mo a ed i n-airde; no mod .i. mo od .i. od ceol intan is mascal .i. moo in ceol.
Is moo quam in ceol is lughu amal roghabh ind aidbsi i n-Druim Ceata .i. tood no to od, tae a ed intan as femen: no tod .i. to od .i. tod in ceol .i. in ceol bec .i. cronan no certan bec i n-aithfhegad in moir .i. in ceol is mo.
Traeth .i. treith a ed no a odh fri fedhadh mascail & femin: no traeth iarsinni traethait na ciulu isli na ciuil arda .i. stocairecht no cornairecht.
Gne n-aile no mod .i. mo a ed i n-airdi intan is torand no is crand.
Todh .i. tae a ed intan is fod.
son aile is taitiu innas in aill.
Traeth .i. traethait, a thraethas intan is fet; fo bith is caeli & is cruaidhi inas inni eli is traet.
Asperaid araili comdis anmand aidmi Caidi a ndemnigud?
Ni ansa.
Mo a od intan is cruit.
Tod .i. tai a od: intan as bindi is tuiu & is isliu ata na a n-aill.
Traeth .i. traethaid in dis eili intan is stocc, fo bith is airdi a fhaidh.
Is airi is traeth doib.
No dono mod & tod & traeth .i. anmunda ball ferda & banda & neudarda sin amal asbert in Laitneoir
& it focail Grecda sin ciasu Laitine ata deismireacht dib & nach dad dialta, ar nis-filet o neoch & ni fuilter uaitib acht mine derntar mod for mod & tod for tod & traeth for traeth.
cumad etarscarad indsci:
Isse, issi, issed, iar Macaib Miled: uindius, uindsi, ondor, iar Feraib Bolg: mod, tod, traeth, iar Tuathaib De Danand.
Iss e so tra a cumair .i. is e bunad gach Gaedelge .i. dialt .i. o recomrac co bricht; & ni bunad he d'aensillaib amal rogab mod & tod & traeth; & iar cach dialt tucad-side sund, & is aire rotathmetaid-side sech gach dialt, ar dochuaidh menma friu comtis recomraig: air fogabar a condaill .i. a caindeligud,
No dno mod & tod & traeth a n-anmand na mball ferda & banda & neoturda amal asbert in Laitneoir:
& it focail Grecda sin cidh i Laitin ata desmireacht dibh: & is airi nach at dialta, ar ni filet o neoch & ni filter uaidibh acht meni derntar mod for mod & tod fri tod & traeth fri traeth.
Domiditer alta uad .i. toimsiter aisti inn aircetail fri haltaibh na ndaeni amal toimsiter fri cach indsce.
Cindas toimsiter fri cach insci?
.i. corop cach dialt frecras-sa di araili amal ata tis tuas, air is ed a chubhaidh intan is cobfhidh, & is cobfhid in focal ind imfrecra & is comdeach in tarmfortcend.
Coic filltigthi fichet hi remim amal ros-gabh andso sis:
Fer a ainmniugud.
Fir a sealbad.
fiur a aitreib. arfear a airicheall. Co fer a ascnam.
In fer a inchosc.
A fir a togairm.
Hi fer a innothacht.
Sech fer a sechmall.
Oc fir a furmiud.
O fhir a foxaul.
For fer a fortud.
Fri fer a freslige.
In fir a tustidhi.
Fo fiur a fothud.
Do fiur a dhanad.
De fhiur a digbhail.
Iar fiur a thiarmoracht.
La fer a thaebtu.
fer a imthimcheall. arfiur a fresgabhail. Dar fer a thairsce.
Frisin fer a thormach.
Tre fer a thregdhadh.
Is fer a thuarasgbhail.
Ri fiur a remiudh.
Fedar dno a n-illar .i. fir a ainmnigud, na fir a tuarascbhail, ac feraib a inchosc sic, na fer a shealbad, dona feraib a danadh, sic in sequentibus.
Fear didiu ebadh a fhidh in anma asberar fer; e a guta; dialt a diach .i. son oencongbalach cen alt etir.
Dichongbail and io no iphin a fidh ina remim no ina shealbhadh intan asberar fir .i. ar bit in dis ina reim io and amal ata fir iphin and amal ata do fir io amal ata a fir; iphin amal ata o fhir.
Is aire nach airimh ebhadh ina reim ce beith i n-araileib and amal ata co fer, air ni fil acht reim ceilli namma in gach baile i mmairend in fhidh bis is in ainmnid.
Isna filltib as io no iphin bhis intib in gach baile nach mairend conid aire sin adberar io no iphin a fhidh ina reim no 'na shealbhad & Dinin disail a forbaidh .i. a aicnid lasin Laitneoir; air it e teora fuirbhthe dochuisnet .i. arnin & dinin dishail & forsail .i. arnin arding ded, forsail for fot fedair, dinin disail for gair gabhaidh:
Arnin
glonn & donn & crann & glenn: forsail
sron & slog & mor: dinin disoil
fer & cor & ler & tor & cach timarta ar chena.
Intan scribthar int ainm ogaim is and scribtar na forbaide-sea uasu fri realadh fuid & gair no fri tennad, ar ni tuigfidhea cheana: uair amal dobeir in Laitneoir acuit forsna sillabaib cuimre
pax, & forsna sillabaib cuimre
pax, & circumplex forsna sillabaib fota, ut, res, sic dobeir in Gaedel dine dishoil arna cuimribh
fer; & forshail forna fodaib amal rogab lamh; & amal bis graib in gach aenebert ilfoclaig la acuit no la circumplex, sech is arnin araen re dine disail no araen ri forsail i n-aenfocul ut ceann & sron.
Airnin iarum ernid nin: no airnin .i. fair nin, air is nin scribthar ag fuacra na forbaidIsin .i. nin ainm coitcheand do gach litir eter feadaib & taebomnaib.
Forsail dano sail fair air is sail scribthar ig incosc na forbaide sin ar is for fut bis forsail, & is siniud na haimsire do forin sail: no forsail .i. foruillid in focul conad foda: no forsail .i. furail seach in cumair.
Dinin disail .i. di fo diultad and co nach nin & co nach sail acht is duir scribthar ac inchosc na forbaidIsin .i. ar is digbail na haimsire toirnes duir amal as tormach tormaiges sail: no dine disail de sin dofuilliud .i. nemfuilliud.
Asberait araile is aire scribthar duir ar dine disoil, air is duir fil ar dtus an dine disoil, & is aire scribthar nin air nin ar is nin fil fo deoidh and, & is aire scribthar sail ar forsail ar is sail fil a medon inte; no ut alii dicunt ail .i. aimser furail seach in cumair.
Dine .i. dinin .i. ni nin .i. ni fid acht is forbaid.
Dishail .i. ni aimsir fota no dishail .i. nemhfhuilled no nemfurail.
Alt co fesear cia halt huad dona secht n-altaib .i. anamain, nath, anair, eamain, laid, setrud, soinemain, dian cona nduanaib.
O sein inund is o dheachaib sluintir alta nan huad ar na rob indsci cumascda.
Nath .i. noaid anair.
Anamain .i. an somain.
Laed .i. laitir no luaitir: no leoaid intan is air: no is onni as laus .i. moladh.
radh .i. sed raid; no raith air set.
Sainemain .i. sain a maine risin aisti reamaind.
Dian .i. di air: no dian .i. adbol an no ni ain.
O sin anund .i. ota na seacht primaisti amach is o deacaib is ni de na deachaibh foricfa & is uaidibh ainmniugud doib a forba gacha rainde a nduain, & recomrac a forduain, & iarcomarc bairdne, ar na rop indsce cumaisci ar na rob prois amal aisti na ndaerbard.
Lorga fuach .i. lorg ua focul .i. amal bite lorga i llamaib duine for portaibh sesga og immtheacht o purt do phurt ar na torchrad inna lighi, imtha is amlaidh it he in so na lorga biti a ciatlabair no i ngenaib na filed ic fosugud o focul co focul.
Lorca fuach iarum .i. remsuigeadad da sillaeibh eter in da comuaim, ut Cormac bard cecinit: ba seasach, im ba seang & .i. in ba in lorga fuach.
A dialt n-etarleme .i. aensillab eter in da comuaim,
Cia leth gu brath iar cuairt cros Cosluidfea mo coblach creas?
In ba sair ba siar ri suail, In ba tuaid no in bodes?
Cia eter lond & leath in dialt n-etarleme; & ata lorga fuach & dialt n-etarleme isin rand ar medon .i. in ba & is ba.
Fertot a thelgud noe .i. a telgud duine, ar is nae duine
dia ndama nae for tir .i. duleice in duine cessad fair, teit iarum dia fothrugud din uisciu, dolece don bruch sis isin usce, tot ol in tond fae .i. fa tot dno a ainm in foghair sin doghni in tond: tott; tott dano a ainm forcmachta no forcumascda di sun
bu bo go ged: no in guth trom dogni in dae oca lecon forsin usce.
O fodhar na genemna rohainmnigthea go go i fogur, no bu bo .i. tot: no dano arfoem in duine a etach immi o nach ailiu.
Is ed asber-sum i suidi fertom .i. ferdo dam .i. feartot ar du chele frit, briathar chesta sin .i. feartot ar a chele fris, briathar gnima so.
Aurlond dno ainm d'oreill gaei .i. ind adarc dub bis mon gai, is di arsisidar in gai, imtha is amlaid arsisidar in indsce don trediu-sa .i. ise isi ised: no dona deich n-urlandaib-sea .i. se da tri cethre .i. urlanda ferinscIsin .i. ise .i. in fear, da .i. da fear, tri .i. tri fir, ceithri .i. cethri fir: no urlonn indsci slondud reimmi .i. ferinsci & baninsci & deiminsci.
Inunda immorro urlann ferinsce & baninsce o sin amach.
Is aire nach indister seach a ceathair.
Si di teora cetheora urlanna baninsce andsin.
Is i .i. in bean, di .i. di mnai, teora .i. teora mna, ceitheora .i. ceitheora mna.
It e & at iat immorro urlanna coitcheanda eter banindsci & ferindsci.
Is ed immorro urlann demindsci
is ed a cheann.
Fri hurlainn ferindsci dono aentaigis demindsci a n-urlandaib ilair .i. da nem
da fear & No urland indsce .i. ferindsce & banindsce & demindsce.
Conige seo corp ind Auraicepta.
Coic filltigthi fichet i reim .i. a coic gu hogfegad na filed i ffilliud re uamma na hai & fiche gne saerda olchena.
in fiche gne saerda catead a n-araide foraib? berat cach ae dibh dochum a ndilis fen?
Berait ecin, uair it dealba filltecha.
Is ed a lin a tri i n-uathad & a tri i n-ilar conad a se amlaid.
In fichi gne saerda prosta is deimin is e so a n-araide, a do dec dibh i forgnuis ainmneda & ainsida, a oen dibh i forgnuis genidli & togartada, a secht i forgnuis tobartada & foxlan: no aon dec dibh a ndelb ainmnedha & ainsida & a tri a ndelbh genidli & togartada & a tri a ndelb tobartacha & foxlacha .i. tri fillti a n-uathad .i. fer, fir, ic fir; a tri a n-lar na fer, na fir, na In da filliud deg dibh tiaghait i forgnuis ainmneda & ainseda it e andseo a n-anmand .i. Ar fher a airceall; co fer a ascnamh; i fer a inotacht; seach fher a sechmall; for fer a fortudh; fri fer a freislige; la fer a thaebtu; im fer a imthimcheall; dar fer a thairrsci; frisin fer a thormach; tre fer a tregdad; is fer a thuarascbailIs iat sain da filltech deg, Anndar leam nocho lanbhrec, Tiaghait i forgnuis feda Ainmneda ocus ainseda.
Na secht filltigh immorro tiaghait i forgnuis tobartadha & foxlada, i fiur aitreibh; oc fiur a furmidh; fo fiur a fothudh; do fiur a digbail; iar fiur a thiarmoracht; ar fiur a fresgabhail; ria fiur a remidIs iad so na seacht fillti, Nit ernaili admillti, Tiagait i ngnuisibh glana Tobarta ocus foxlada.
Oenfilltech immorro teit i forgnuis togarthada & genitliIn fhir a thustidhi thiar thair Do sealbhadh do thogartaidh Ocus doibh ar aen ni ric Acht mad int aen don fichit.
Is iad sin in fiche gne saerda cona n-aradnaibh & Fer didiu, ebadh a fid, io no iphin ina reimim no 'na shealbad &rl.
.i. is idad inna selbad & ina thoghairm. Is iphin immorro ina thobartaid & ina foxlaid.
Euad immorro ina n-ainmnidh & 'na ainsid.
Cate diles fedha i fedhaibh, & dilis feda i fidh, & dilis fidh i fedhaibh?
Diles fedha i fedhaibh cetamus .i. a riasna ceithri guthaigib, ar is i cetlabrad cach bi & iachtad gach mairb.
Dilis fed i fidh dno .i. is dilis in forfidh ogaim secepe fid i scribthar.
Dilis fidh i fedhaibh .i. amal ata in forfidh as defogur .i. is ed as diles and in foghur tuisech, ar ni airimhtear in fogur dedhenach.
Alt co fesear .i. co festar in n-aisti dona seacht primellgibh na filideachta do ghne do thomhus.
O sein inunn is du deachaibh sluinter alta iad ar na badh insce chumascda .i. o sin inunn isna degfhuachaib .i. is do dadfoclaib sluinter aisti airchetail ar na rabi in indsci cumascda amal dogniat na daerbaird.
Lorga fuach .i. lairce lorchaine .i. remshuidigthi desillaebaig biith riasna foclaib ica saerad ar da n-ernail .i. rogair & claenre no claen celle.
Ferthot a thelgud noe.
bu bo & go ged .i. anmand sin tria eladain rancadar na filid do reir a fogair .i. fertot .i. fer rothoit and; & bo a uerbo boo no buo .i. fograigim .i. on geimim nobeth & ged go mbadh on geig gotha dober ass nobeth, amal asbert in Laitneoir:
.i. forcaemnacair int ainm don fogurconnall stip is ed a fogur ica loscudh.
Is de sin ranic stipula do anmaim do icon Laitneoir.
Aurlond no insce dno d'oreill in gai is ainm.
Caidi int erlonn saerda fogabar conad aicniud?
Ni ansa.
Erlonn in gae.
Cate int aurlonn indsci do nach asand insci acht insce bais .i. graini in gae.
Cate int aurlonn is iarlonn & int iarlonn is urlonn & int urlonn is remlonn .i. urlonn .i. in gai .i. urlonn fadesin iarlonn dotess, ar is iar cach ndedenach; conid he sin int urlonn is iarlonn & is urlonn int urlonn is remlonn .i. intan rosaig lar ind airiall.
Cate urlonn urlainn urlainni i n-urlonn .i. urlonn ferurlonn banurlonn nemurlonn: urlainni ben in fir: urlunna a ndis i n-urlaind .i. i nem no i n-ifern.
Aurlunna ilair mascul & femen in so sis: se, da, thri, cethri: si, di, teora, cetheora.
Inunna insci airme o sin imach.
Is andsain fogabar comrorco ilair neodair .i. cena urlanna ilair oca acht i n-uathad tantum.
Cate insce saerda fogabar co n-aicned?
Ni ansa.
Is ed in ceand air is saerda a radh & se for in duine.
Is aicenta immorro a radh fris iarna buain de.
Cia haenfocul recomhracach isna remendaib gebes ingrecus .i. greim na ceithre n-ernaili du remendaib .i. in focul as treghdad ar geibit arin focul is tregdad & as aitreib & is innuttacht & as ascnam; ar ni bia in tregdad cen ind aitreib, ni bia inn atreib cen in innotacht, ni bia int inutacht cen inn ascnam, conid tregdad o thuind co tuind teachtas.
Cia bricht i mbit ocht feda ocon filid co ngeb int aenguta greim a leithisliachta & is ogleith in sin ni certleath .i. a haenar a n-agaid na secht litir.
Cia baili inn Auraiccepta ata in sealbadh saerda cen reim acht reim remraiti
alme alme .i. in selbhad ata do forin & for.
Cia baili i fogabar comtoth consan cen tinfed treothu?
Ni ansa.
In baili i mbi n-ria g cen gutaigi eturu
uinge.
Cia baili i fagabar in fidh forthormaigh iar forbu na n-ocht sillab isin focul is bricht?
Ni ansa.
In baili i mbia defogur isin ochtmad dialt is fidh forthormaigh indara fogur.
Ocht sillaba dno isin focul is mo isin Gaedilg
fiannamailechardaai: tre sillaba dec immorro in focul is mó isin Laitin
tenerificabilitudinitatibus.
Cia taebomna gebes greim feda & focail & taebomna?
Ni ansa.
Queirt.
Cia taebomna na geib greim feda no focail & taebomna?
Ni ansa.
Uath.
Cate bunad ruidlesta in focail is aipgitir?
Ni ansa.
A b e c e d i b o n- .i. copulatio literarum per se .i. ata isin aipgitir comhthinol na litir cona fialus.
Ocus littir fodesein, cia bunad o fil?
Ni ansa.
Onni as ligitera .i. ainm tighi araili anmand aitrebas i traigh mara dianadh ainm Molosus & gibeadh neach atchi teghdhais in anma sin foillsigter do fis cen eledain.
Amalis set iarum faillsighthi eolais & fessa do neoch aiscin in tighi sin, is amlaidh sin as sét faillsighthi eolais do fis & faiscin littri, conid airesain tugadh int ainm is littera o ainm tighi in anma remraiti for littir in gach baili ita.
No littera a litura .i. on foillgiud .i. on chomailt doberdis na harsata forsna claro ciartha, ar intib nacetscribtha leo: no litera .i. inteach legend .i. set legind.
Do bhunadhaibh na remend andseo sis.
In tiasca di fedaibh & deachaibh & remendaibh & furbhthi & altaibh & inscibh & etargairib amal rosuidigthi la filedu ina scuili cetna robhadar & la Fenius Farsaidh iar tebiu na Gaedelge asna di berlaibh sechtmogat.
Co taiselbad do Goediul mac Angein ar is e sen dorothlaigh tepe na Gaedelge .i. int aenberla ba ailliu & ba cainiu cach berla conid aire fognith & conid iarum dotaiselbad conidh aire dogairther Gaedelc & Gaidhil.
Nel no Nin mac Fenius dothuc Scotai ingen Foraind conidh dia ainm-sie dogairther Scuit.
Fer a ainmnid uathaid.
Fir a ainmnid ilair.
Fir a shealbad uathaid.
Na fer a shealbad ilair.
Do fir a radh n-uathaid.
Do feraibh a rad n-ilair.
In fer a inchosc uathaid.
Inna firu a inchosc ilair.
A fhir a thoghairm uathaid.
A fhir a thoghairm ilair.
O fir a oxail uathaid.
O feraibh a oxlaid ilair.
Og fir a thurmeadh uathaid.
Oc feraib a fhuirmed ilair.
Co fer a ascnam uathaid.
Co feraib no co firu a ascnam ilair.
Sech fer a shechmall uathaid.
Sech feraib no sech firu a seachmall ilair.
Tre fer a thregdad uathaid.
Tre feraib no tre firu a thregdad ilair.
fer a inotacht uathaid. firu no a feraib a inotacht ilair. fir a aitreb uathaid. firu no a feraib a aitreb ilair. For fer a fhortud uathaid.
For firu no for feraib a fhortud ilair.
Fo fhir a fhotudh uathaid ilair.
Fo fhiru no fo feraib a fhotud ilair.
Tar fer a thairrsci uathaid.
Tar firu no tar feraib a tharrsci ilair.
arfir a fhrescbail uathaid. A firu no ar feraib a fhrescbail ilair.
Fri fer a fhreslighi uathaid.
Fri firi no fri feraibh a fhreslighi ilair.
Feron a formoladh.
Fer a chodad.
Feer a mhallrughudh.
Refer a delidhmi.
Ser a chendfhochrus tuis.
Fel a chendfhochrus deidh.
Ni airghear a dhiabhul .i. ferfer.
Firini a ludhughudh.
Sofer a shaerughudh.
Dofer a dhaerughudh.
Ni airecar a urard .i. fera.
Feraib a aurisel.
forsna firu & fona firu et tresna firu et isna firu et seach na firu a lorga fuach.
Fefrier a chonnail.
E, es, in, co, tre, tar, sech fer a dialt n-etarleime.
Fertot a thelgad noe.
Fe a airchill calaid.
Ni airicar a arichill fuit no feir a airchill fuit, Ferr a dechnead, Fe a dichneadh.
Ise, issi, issed, uinnse, unnse, onnar a urlunn indsci.
Ceand cridi fulang a dhe demi tebidhi in fhir.
Suil & fiacail lanamain in chind.
Srebann & cru lanamain lanamain in srebuinn .i. bainne & glaiss, lanamain in chru .i. ruaidi & dergi in cridi.
Lurgu & traigh lanamain ind fhulaing.
Gene dno na lanamnaide deme .i. ebrachtur .i. abhrochtur no imcained & malu, lanamain no gene na sula.
Bun & lethet lanamain no gene na fiacal.
Croiceann & feich lanamain no gene na lurgan.
Lith & tond lanamain .i. gene na traiged.
Alailiu dano, it e gene na lanamaide demi a forbhthi, air it hi tri gne dochuisnet gein forcomeda & gein daghchometa & gein fricometa.
Gein forcometa cetamus
ailmne for glun, immta samlaidh, ar is fair annuas ata gai ind fhir forsail & is leis fochetoir geindir as do beolaibh i fut & i nn-airdi.
Dinin disail biit amal rogabh fuil arrad feola & is isin feoil.
Is amlaidh dinin dishail co ngaib lasin focul o thosuch gu dereadh gan urgabail gan airditin.
Arnin amal roghabh cnaim mullaich & leicni & cnuicc & find, & na hai nad genat lasin duine fochetoir, uair fo cosmaillius alta duini doniter alta huadh.
Ni taidbet dno int airnin lasin focul fochetoir forsa tochradar co mbi fo deoidh arding in focul.
Ferdialt gu sin.
bandialt.
Bean.
mna.
o mnai no o bein.
tri mnai.
na mban.
o mnaibh.
tria mna no mnaib.
do bein.
oc mnai.
mnai. do mnaibh.
oc mnaa no oc mnaib.
mnaa no mnaib. in mbein no in mnai.
co mnai.
for mnai.
inna mna co mna no co mnaib.
for mna no mnaib.
a bean.
sech mnai.
tar mnai.
a mna.
sech mnaa no sech mnaaib.
tar mnaa no mnaib.
benon a formoladh.
no mna a lan.
ben a codut.
ni airecair a dhiabul .i. been a mallrugud.
benben.
neb a delidind.
ciasberat araili ni bhi befrien a chondail.
nach lan ina dhiabul.
ben a oen.
benine a lugudud.
ben a lan.
soben a saerugud.
doben a daerugud, ni airicair a aurard no i nn-uathad .i. benna.
Mna i n-ilur a aurard.
Ni airecar a airisel .i. benaibh.
Forsna, & fona, triasna, isna, sech na mna a lorga fuach: o, do, sech, for, in, is ben a dialt n-etarlemi.
Bentot a thelgud noe.
Be a airichil calaid.
Ni bhi a airicill fuit no ni airicar airicil
Bel a cennfochrus.
Benn a deichneadh.
Be a dichneadh.
Cich & glun a ndemi thepide, fair & sridit a llanamnai: blass & millsi a ngeni-side.
Almnae & ecsait lanamnai in gluini.
Cnaim & feoil a ngeni-side.
No hit he a ngene a forbthe amal rom-ebhartmar.
Bandialt conigi sin.
do deim-dialt andseo sis.
Nem.
Nemon a formolad.
Nime a cotut.
Neem a mallrugud.
na nime.
oc nim.
tre nem.
for nem.
do nim.
oc nimibh.
tria nime.
for nime no nimib.
do nimib.
co nem.
n-nem. a n-nem.
co nime.
n-nime. tar nem.
inn nime.
sech nem.
n-nim. tar nime.
o nim, o nimib.
sech nime.
n-nimib. fo nim, fo nimib.
Nefriem a chonnail.
Nem a oen.
Nem a lan.
Ni airecar a lugugud no a diabul.
Ni fail a saerugud, nach a daerugud, nach a aurard.
Nimib a airisel.
Forsna, fona, tresna, isna, sechna nime, a lorga fuach: o, do, in, co, es, fo, for, de, sech na nime a dhialt n-etarleme.
Ni fognae a thelgudh noe.
Ne a airichill .i. calaidh nem ind usce, no nem nathrach
nem im thalmain.
Ni bi airichill
Nel a chennfochrus.
Nemm a deichnead.
Ne a dichneadh.
Ised, isi, ise; ondar, uinnsi, unnse a erlonn indsci.
Ni airecar a deimi tepidhi, ar is deiminsci fadhesin.
Nel & tuagh nimi a lanamnai demi: dath & airdi a ngeni-sen: no it he a fuirbhthi a ngeni.
Nemdialt co sin.
A ainmniugud fer.
A shelbad A rath do fhiur.
A inchosc in fer.
A thogairm a A foxlaid o fhiur.
A fuirmid oc fhiur.
A ascnam co fear.
A sechmall sech fhear A threghdad tre fer.
A inotacht hi A aitreibh hi fhir.
A fhorthudh for fer.
A fhothudh fo fhiur.
A tharrsce tar fear A fresghabail ar A airchelladh ar fer.
A frecnarc cia fer.
A imthimcheall im fear.
A dighbhail di fhiur.
Doformaighet alaile dano a tri frisna hiIsin a dighbhail .i. den fir; & a thuarascbail .i. in fer; & a tustidi in fir: acht is inunn a dhighbhail & a fhoxlaidh; is inund a thuarascbhail & a inchosc; is inund a thuistiudh & a shelbhad.
do ernailibh in imchomairc in so sis.
Atat da aithfeghad for imchomarc .i. imchomarc iar n-inni thoirni & imchomarc iar n-airbhirt nan-airbirenn bith.
Atat ceithre ernaili fair .i. meit & inni & inchosc & aicnead.
Imcomarc iar n-inni thoirne:
Atat ocht fothoirnde fair & cethri primthoirnde na n-ocht fothoirnd.
It he gabair fona iv primthoirndib conid ocht primthoirnde samlaid, cenmota comacomul & comfhilltighe & comshuidhigthe .i. comacomul ceilli & ceneóil & cetfaidhi cuirp & anma & folaidh & airmhi & aicenta.
Is e int aicned hisin adasramed Is e in met co fester in met no in laighet bis isin focul.
Is i in inni co fester in inni uilc no maithiusa bis fond focul.
Is e int inchosc co fester coich indsci, in indsci no in rann indsci.
Masa rann indsci cate defir eter raind & indsci.
Maso indsci coich in indsci, in ferindsci no in baninndsci no in deimindsci.
Maso banindsci .i. indsci banda
.i. muimech lasin Laitneoir, int uili gne feminda dachuisin dar beolo duine is nutricis in cenel sin, ar is nutrix is bhuimeach doaib Maso ferindsci .i. indsci ferdha
.i. athair lasin Laitneoir, int uile gne mascuil & femin & neodair dochuisin dar beolu nduine is
is athair doib uili .i. Dia Uilichumhachtach, Athair na n-uili dhula.
Maso dhemindsci .i. indsci dimbeoaighthi
caelum .i. neam lasin Laitneoir, int uile gne neoturda dochuisin dar beolo nduine is o nim ainmnigter.
Is inni in cetna diall & diall tanaiste & tres diall & ceithreamad diall & cuiced diall & rann & res & rece.
Issi in res in primthorand.
Is i in rece in fothorand.
In fhothorand i sen, atat cethri ranna fuirri .i. seacht n-airm & seacht n-acenta & secht ndescena a dheiscin iar ceill & iar ceniul & iar nguth & iar mbreithir & iar labradh.
Is do comachomol in gotha & na breithrIsin & labartha asait ernaili imchomairc.
Trefocul in so amal rocumsat na baird & na patreni .i. trefocul cen cuail cnam.
Cen craip cainti.
Cen comman.
Cen comsiudh.
Cen dichur n-ecoir.
Cen dallbhach dona dallbaigib.
Cen ellach duna ellgib.
Cenmota oenellach.
Cen tar.
Cen tamall.
Cen faicit co cuibdius.
Cen faicit cen chuibdius.
Cen a focul frisin n-aprait filid frisuithi.
Cen imsechfaidh indsci.
Cen asneis for araile.
Cen ecnach.
Cen ecnuadh.
Cen scath dofarce cuitbiud.
Cen ae for an-ae.
Cen saebsuidhiugud dialt ic frecra d'iarcomruc i n-urd bairdni.
Conach in ceatharcubhaidh cummait baird.
Cona friortud tecta forna focla masa oe congabhthar amal asbert:
Trefocul tachraid filid.
No mar so ita trefocul: cen chlaen, cen rudraigh, cen rofot, cen rogair, cen dimbrigh, cen forbrigh, cen ecnairc fri fregnairc, cen uathad fri ilar, cen ecenel, cen ecomuaim, cen ecuibdius, cen anocht .i. da locht deg na hirlabra in sin.
Dia nditen-sidhe cethri cenela fichet .i. corraib ann: a formoladh, a codut, a mallrugud, a diabul, a deiliden, a oen, a lan, a lugugud, a saerughudh, a daerugud, a aurard, a airisel, a dhichneadh, a dhoichnead, a chonnail, a chendfochrus, a airchill fuit, a airchill calaid, a thelgudh noe, a urlonn insce, a hinsce mod, a lanamna deimi, a demi thepidhe, a ngen-side, co ndath & tothucht, co tomus fri fidh & dech, reim & forbad, alt & insci & etargoire ar cach cenel labartha dotuisim ar beolu duine dohuisimar, ar is a dealt domiter recomhrac, a recomrac domiter iarcomrac, a hiarcomrac dno feles, a feles domiter claenre, a claenre domiter luibenchosach, a luibenchosach domiter claidemnas, a claidemnas domiter bricht: ar comititer alta uad fri haltaib in duine, ar ita coic alta sescat ar tri cet in duine, a coic sescat ar tri cet aisti archetail, & coic laithi sescat ar tri cet isin bliadain & a coic sescat ar tri cet du luibib tre thalmain conastacmaing tlacht in trefocuil
Trefocul tacrait filid.
Trefocul tacrait filid Do didin a n-indligid, Ni mo na lucht cuibrind cland Di neoch tuirmim notuigeand.
Sceith ocus gnuisi glana Aincit lochta linmara.
Immar roscum Adna ogh, Ni tarba gen a tintodh.
Da anocht deg is derb libh Dleghit a fis na filid;
A main nocho n-fuair Etain, Rofuaigh aib inn aircetail.
Da sciath dec is da ghnuis deg Roordaigh dia n-imchoimet Na lochta cen lomrim lac, Da da comlin noscobrat.
Na gnuisi diten atbér Cotut is aen nach aimger, Saerugud daerugud des Na lorga fuach fria firmhes.
Dialt n-etarleme n-og, Airichill fuit, is fir on, Airichill calaid, ni cam, Cendfochrus tuis ria thodall.
Dichnead tuis, dechnead tuis tair, Insce mod cona modhaib, Is i dara gnuis deg dil, Urlonn insci ria hairimh.
Na sceith ditin fon domun Formolad is mallrugud, Fuaradar senfilid sain Da deilidin is condail.
A lan ni lan cen bunad A diabul, a lugugud, Memur fri cach sobard sen, A fhorard, a fhoriseal.
Airmim telgud nae co nneim Ocus cendfochrus derid, Dichned derid, is docair, Dechned deirid degfocail.
Is iat sin na da sciath deg, Eolaig ica n-imcoimet, Is na da gnuis deg rodet Na ceithri fodla fichet.
Na filid ma fitir so, Ni muin fedm eicsi forro.
Cindas fhailgit a n-ulcu?
Cindas aincit anuchtu?
In n-aengnuis no in ensciath ard Icas ar cach locht langarg, No in dias im cach locht rolad?
Ni de bias olc dia imrad.
Cip he chanas cona cheill, Tria intliucht n-amnas n-acbeil, Is duiligh is is docair A tuirim in Trefocail.
Trefocail.
Trefocul in tri focail, Fis a ruine is rodocair, Tricha ar a se cose Fritha tria gne n-Gaedilge.
Da anocht ar a deich dib, Ni cubaidh cen a comrim, Nit carit a daini dam Scarait maini for molad.
Claen atberim dib ar tus, Im eolach ina imthus:
Ni haenchloen acht is tri claein, O nach saercaem cach saerchaem cach saerlaid.
Claen creiti rochuala cach, Im rannaibh ni ba rognath, Re taeb cach duilghiusa de, Claen cuibdiusa, claen ceille.
Claen crete ni claen cen cheass, Is at deich millti milles, Taibgit fiach in molta amaig, Da sciath corcra 'na chomair.
In claen cuibdiusa is cubaidh, Da gnuis riasan gliaphudair, Ocus da sciath 'na ndegaid, Nocho liach a llandegail.
Da sciath, da gnuis in gelli, Is ed ainces claen ceilli;
Cobigi celli, gan col, Is ernail di anacol.
Da ernail ainces rudrach, Co nach be in gres glephudrach, Tri sceith, tri gnuisi, gan glor, Aincit in rothat romor.
sceith, tri gnuisi, gan goimh, Is ed ainces ar rogair;
Oengnuis ainces dimbrig dib, Is aengnuis ainces forbrig. Oengnuis diten, na ron-dairt, Ainces egnairc fri frecnairc:
Sciath maraen ocus gnuis glan Aincit uathad fri hilar.
Nai sceith diten co nduilgius, Aincit uili ecuibdhius;
Cia nach labair con a luis, Ocus no-ainic aengnuis.
Na tri gnuisi, gruaid fri gruaid, Is maith aincit ecommuaim;
Ocus da sciath, ni saeb lib, Aincit ecommuaim n-eitig.
Ecenel, nocho n-ord mear, Non-anaig aengnuis diten;
Anocht no-aincet da sciath, A beith ranocht is roliath.
Anocht ainm coitchend cubaid Dolean do gach lanphudair;
Int anocht, ni hainm cen cheass, Cia ralocht dian ruidles.
Anocht mas ainm do cach locht, Cid dia n-aidera d'oenlocht?
Uair nocho n-aenlocht cen on, Is taebhnocht i Trefocul.
Trefocul.
Sceith is gnuisi fogeib daib Amal iccait cach n-anaebh;
Dingbaid din, ní socht solam, Da locht co fir formolad.
Oenicc ic catut, cen col, Is oenícc ic mallrugud;
Ni gne mergnima midid Sei deigdina ic delidnid.
Aichnid dom' anmain, cen ail, Se cabartha 'na condail, Ar aenlocht ainceas a haen Ocus a lan co lanchaem.
Diabull dingbad din, gu daith Na tri lochta co lanmaith;
Aincid, ni holc in monor, Ar da locht a lugugod.
Aincit ar da locht, gen log, Saerugud is daerugud:
Aincit da firlocht masead A urard a uiriseal.
Aincit lorga fuach a bos Ar da locht gu lanfhollus:
Dialt n-etarleimi n-oll Icaid da anocht aconn.
A thelgud nai, niamda a bhlas, Is ar da anocht icas;
Airichill fuit is ferr de, Ni dingaib dín acht deide.
A airchill calaid, can cheass, Ronn-anaig ar da ainges No dos-díngaib gan tochrus Amal atchi cendfochrus.
Dingbaid dichnead tri phudra D'ar n-anochtaib anumla O dechnead gan tromsnimh tra Foirther in comlin cetna.
Innse mod nocho mod n-olc, Nocho n-ainig acht aenlocht;
Aurlond insci, ainm cubaid, Ni ainic acht aenphudhair.
Is iat sin gnuisi is sceith, D'eicsib nochon at anfheigh;
Ni ma teit du rigi rand Cach fili nachasforband.
D'icc na da fichet, gan ail, Frith d'fhoghlaib for anochtaib, Adharta don righ dos-rat, Secht gcabartha cethrachat.
Na filid tancadar tall Maraen re Tuaith De Danann, Rob imda ollam ocaib Ag tolladh in Trefocuil.
Trefocul.
Da sciath ainces claen creiti, Uaim 'sin rand-sa is rochreti, Deilidi foclach faebrach Is deilidi sillaebach.
A airchill fuit, is feidil, Naroi cendfochrus deiridh, Codut mallrugud measa Aincit in claen cuibdhiusa.
Aincit ar in claen ceilli Lorga fuach, dialt deglemi, Ocus cobfighe, cen col, Is ernail dia n-anacol.
Cach rand romilleadh immaig A llus rudraighe i rrandaib, Rudhrach noco n-airisead Dar urard, dar uirisel.
Na da condail mar itclos Na da airichill i fos, Na dichneda, Dia dos-rat, Tarso noco ria rofat.
Formolad, diabul, cen on, Telgudh noe, ocus lugugud Uaitighit cach rogair rib Lorga dialta, deichnid.
Saerugud doine in domain Ar dimbrig is degcobair, Daerugud gach duini dib Nos-aincenn uili ar forbrig.
Aen ainces ar ilar ndan, Ar uathad ainces a lan, Ecnairc fri frecnairc co fir Indsce modh ica mordhin.
Aincit ecuibdius a fir, Formolad, da delidin, Telgud nor, niamhda in monor, Condail litri, lughugud.
Airichill calaid, mo chean, A dichned, is a dheichnedh.
Da delidin, diabul des, Foirit ecommuaim n-indles, Ocus na-foiret hi fus Deicned, dicned, cendfochrus.
Ecenel airm idir and, Is luath non-anaigh aurland.
Aingit ar anocht ria head Diabul, aurard, auriseal.
remi gach reim n-olc, Do ni ainm ni acht anocht;
Lemm ni gleaccur a gait Asin trefhocul tacrait. Trefocul.
Do dhligegaibh dunta na nduan inso sis.
Dunta for nduan decid lib, A aes in dana dlighthig, Cest, nocho caingen falaigh In daingen ros-dunsabair.
Menip dunta cach duan dron Cia locht isin Trefhocul?
Air is e tall rostecair Lochta imda airchetail.
Mini dunta a duan ndremain Cach fer dona filedaibh, Cia heraic dlegair uaid ind, On fir doni in laid lanbinn?
Cia ainm cach dunsa dibh sein Sluinnet na baird dia mbraithrib?
Caisted cach, cluined in fis, Meni fhuilet 'na anfis.
Comindsma do Dondchad Do, Ascnam Dond, im cach deglo, Saighid so, is e in slicht amra, Dondchadh int ainm ollamda.
Ascnam iar saigid suairc, ‘Dondcad dia fich in domon,’
Uaim do rind ‘Dondchud na ndrech’
‘Dia fich in domun daightheach.’
In inund dunad dlegair Finntar ona filedaib, Ar curp na duaine 'na ndan 'S ar in iarcomarc n-imslan.
Saighith, ascnam, uaim do rind, Dunait curpu duan, derb lind;
Cach iarcomarc is gloir glan, Comindsma is coir dia ndunad.
Dunta.
A aes dana in domain tiar tair Eter Erinn is Albain, Ni dleghait seoto sona Cach duaine na ba dunta.
Dunta.
Da cuincead neach a ndliged Cia lin dam na firfhiled For feacht feili, for cai cuir, For gnathlessaib, for fledaibh.
Ceathrur ar fichit iar fir Fecht feili ollaman righ, Ochtur for caei, cen chessa, Da fer dec fria gnathleassa.
Deichenbhur fri fleadha fuair Dlegair do in ghleiri caemshluaigh, It e sin fri bagha bladh, Ceithri damha in ollaman.
Da fer dec d'anrush donfa, Coicfhiur fer fria gnashlessa, Seissiur for coe, caemthuit cluidh, Ochtar iar fir tri fleadaibh.
Tobair do chli ar a dhan Ochtar, uasal a fordamh, Seser for fleadaibh na fess, Coicer cae, cethrar gnathless.
Seissiur du canait, na ceil, For cach feacht feili feithith, Cethrar for fleadaib fessa, Triur cae, dis fri gnathlessa.
Ceathrur do dus, damh as deach, Is triur fri fleada filed, Dias for coe, ria meass dun mhal, Is fria leass a aenuran.
Triar for fecht feili dofhidh, Dam thoga do mac fuirmidh, Dias for fleadhaibh, co fathach, Oen coe, oen leas roghnathach.
Ni theis dar diis iar sin, In da daim do fochlocain, Aen for coe, oen for fleid fead, Oen fria leassa: dia cuinged.
Dia cuincead neach a ndligedh cia.
Solamh O Droma
Murchertach riabach O Cuindlis do scrib so da aide diles .i. do Mac Fhirbisig & ar mbennacht leis da thuilleadh.
AURAICEPT eraicept na n-Eiges .i. eraicept, uair er gach taoiseach: aicicht dono .i. icht aici, ar is i n-aici bios in deisgiopul agin maigister; no dono aicept, airiti cugad ind neiche nach bfil ogat: na n-eiges .i. na nai gan ches .i. na bfiled.
diana toiseach so? Ni ansa.
Don teipi doteiped asin Gaoidilg, oir iss ed toiseach arricht la Fenius ier dtiachtain gusan sgoil amuigh.
Gach son do na hairnicht cairechtaire & gach son fordhorcha ropui in gach beusgna & in gach berla, fofrith ionad doibh isin Gaidilc, conid aire sin is forlethi quam gach mbesgna: er gach toiseach dano, uair is hed is toiseacha lasna filedha, cech son fordorcha duo riachtain i tossach .i. bethe-luis-nin an ogaim ar bithin a ndorchaideta.
Cest, cie tugait ar a n-abar berla tobidi don Gaoidilc?
Ni ansa.
Uair as gach perla roteiped, & gach son fordorcha roboi in cech beusgna, fofrith ionad doibh isin n-Gaoidhilc ar a forleithe sech gech mbeusgna.
Cest, dono, in raibi Gaidelc resiu rotopad?
Ropuoi eimh.
arni fagbaigter in dá berla sechtmogat ceana gan in Gaoidilc. Ceithri hanmanna dono for Goidilc docom nuibir a ranna no comadainm gach primberla dona tri primberlaib .i. Ebra & Greig & Laidin, & ainm dilis o Gaoidiul .i. Gaoidelg, ud dixsit:
Ticalod a hEbrad aird, Is malot a Greig glegairg, Legulus a Laitin le, Tinoltach fir a fine.
In berla teipidii tric Roleasoig Gaoidel glanglic, Uatha do tsiol Gaoidil gairg Duine aga mbia a firainm.
Gaoidel aderaitsim fris Lucht aineolais is ainpfis, Ni neasa dho Gaoidel glic Indas do gach ealg oirdeirc.
Ma hail dam a radh fri cach Co rubh co follus an fath, It iat re garmain gan gai Cethri hanmanda an berlai.
Cest, cie tir a rugad Gaoidelc?
Ni ansa.
A n-Eigeipt.
cie hairm sonnradach a ruccad?
Ni ansa.
muig Uga a rand iarthardeisgertaigh na hEigipti. Cest, cie don sgoil dochuaid co suidhe?
Ni ansa.
Gaidel mac Eithiuir meic Tai meic Barachain do Gregaiph Sgeithia.
Cest, cie méud don-uccaddi.
Ni ansa.
A huiletaighie cenmotha indi dotormachtadar filid trie fordorcha ier dtorrachtain co Fenius.
Cest, cie berla don da berlaib sechtmogat rotaisealpad do Fenius i ttosach?
Ni ansa.
Berla Feine .i. Gaidelc, ar is he Gaidel pa tocha leis die sgoil, et is he ron-alt asa oighe no asa oidig, et is he pa soam don sgoil, & ar a forlethe sech cech mbeusgna et is he berla toisech rucad on tuor & ropoi eimh Ebra & Greig & Laitin la Feinius riesiu thisad on Sgeithia et ni rainig a leas a n-ait-denamh icc in tor, conid aire sin is toisech a rotaisealpad.
Cest, nach raibi isna berlaiph ni bud uaisliu do riachtain quam in Gaoidelc?
Ni ansa.
ara cuibhdi, ar a hetruime, ar a forleithe, ar a mine. Cest, cidh ar madh forlethe quam cech mbesgna?
Ni ansa.
aris he cetna besgna rugad on tor, & pa mete co mad lethe quam cech mbesgna conid aon die taiselpad a tosach. Caite Log et Aimsear et Persa et Tucait Sgribinn na Gaoideilge?
Ni ansa.
Tor Nemruaid cetus Locus Faciendi, ar is aici irricht a tosach.
Ocus aimser di aimser cumdaig an tuir la cloinn Adaim.
Persa di Sacap mac Ruicimorcus, uair is he rodus-fucc on tuor & Gaoidel mac Eithiuir meic Tai meic Barachain do Gregaip Sgeithia.
A tugait sgribhinn tour Nemruaid do chumdach.
Esmberat araile conid tugait di Gaidel do duola isin tir a rugad he, fobith is he toisech rosgribh a dtaiphlibh & a lecaiph isin lucc tsenradach dienat ainm Calcaneinsis.
Is and rosgriph Gaoidel in Gaidilc, no dono is he Sacab mac Ruicimorcus rosgribustar, & adberait araile comad aonleapar int Uraicept uile, & comad he so a log-aimser.
Cidh ara n-aparthar besgna doumanda don Gaedilg & nach di ata briathar lasna hecnadaibh eolchu?
Ni ansa.
Iersinní aisnedes do cestaibh & do caingnibh domundu iter thuaith et eclais.
ar a n-abar co mad borb fied Dia inti leighius Gaedilc? Ni di ata briathar sund, acht do uiledetaidh na feallsamnachta iter gramataig & dilliochtaig & rimFoglaim feallsamnachta is fas, Leigeand, gramatach is gluas, Literdacht leir ocus rim, Is bec a mbrigh for nim tsuas.
Cest, nach feallsamnacht an Gaidelc?
Ni hedh eter acht a ndernaid mion-ughdair fri deredh an domain ar tuccait derscaighti sech na hugdaraiph toisecha.
No is ed is beusgna domunda and & is feallsamnacht dimain .i. ind erritacht et an aimiris dogni nech a n-agaid na firinne diadha & daonna, & iss ed sin is borb fiad Dia anti leighius Gaedilc no andaidi.
Cidh ar a ndebert aipcitir .i. eibi ioc duar .i. ic focul, ar ni hi iocus na foclu acht is iad na focail nus-icainn-si.
Is he focul Eg.
itbert sund .i. rand
Cie duar donesa nath.
Aaspearat tra ughdair na n-Gaoidel dano.
Cidh ar a ndepertsim: asberad na hugdair robatar roimhe, uair is he Cendfaolad arainic in leapar-sa .i. Brolach ind Uraicepta & ugdair na n-Gaidel dano, rob iad-siden Fenius Farsaidh & Iar mac Nema.
Ni ansa.
aruaisle na haimsire isrupart .i. aimser frecnairc, uair geipid an aimsir frecnairc for na huilib aimseraiph
presens tempus pro omni tempore ponitur. Samaigther in aimsir fhrecnairc for na huilib aimsirib.
Cinnus on & he da radha int aonfocul a mbit na da sillaba nach gcantar a n-aonaimsir, lego .i. legaim, i. intan raidhi in sillab toiseach, to-dochaidi cugut in sillab deighinach et sechmatu sechat in sillab toiseach.
Deitbir on amal isbert in Laitneoir:
.i. nocha n-í ind aimser fogailter and acht metugud aimsire bis iter na sillaba, no ar ngnimrad-ne feisin: no dano is frecra dona hugdaraiph robatar a n-aonaimsir ris fein tuc Cendfaolad in tan ispert asperat ughdair na n-Gaidel.
ar a dtugsom a sound ar tus sech na guthaigi aili? Ni ansa.
aris i as sruithi a bfedhaib & is uaisle a nguthaighaiph & is i cetlapra cech pi .i. a, & iachtadh cech mairph .i. ach Asperdis na cetughdair, asperat na hughdair deighencha:
Comba si tugait airic in perla Feine gnim n-ingnath .i. nemgnathach ar a ainminci, n-indligthech .i. ar a uaiphrigi forcaomnaccair isin domun .i. cumdach tuir Nemruaid .i. do triall dola for neam ina gcorpaiph daonna gan comairleigud fria Die. Nemruad itsin dono trenfer tsil Adaim uile ina aimsir fein e .i. Nemruadh mac Quis meic Caim meic Nai.
Ni pi ierum aonri forsin doman go haimsir Nin meic Peil acht mad comairlid & toisich namá batar and co sin anall.
Da comairlid sechtmogat ierum robatar isinn aimsir sin isin doman a ndernadh in tor & pa he indara comairlid sechtmogat Nemruad.
Trenfear iarum ind Nemruad sin, fer án occ seilg .i. for aighiph .i. coip & for fieduch .i. for milaib trachta muigi, & airrcheis .i. for mucaip allta, & airnnelaib .i. for eunaiph.
Co mbitis sochaide do daoinip oca lenmain, co mba lie samlaidh .i. a slogaibh & co mba nertmaire .i. im a colaind fein samlaidh oldas cach, conid he dorimart in da comairlid sechtmogat isinn aoncomairli, do denam an tuir, la hua brathar a athar .i. la Faillec mac Regua meic Arafaxat meic Seim meic Nai, & pa he sin an dara comairlid sechtmogat chena co sin anall, & isberatsum ierum co mba he an comairlid & co mba aontoisech doiph uile in Faillec.
Is imcomarc sund anmanda in da fer sechtmogat lasa ndernad in tor; acht chena ni airmit sgribenda acht anmanda na se bfer ndec ba airecam diph, edon Faillec, Nemruad, Eiber, Laitinus, Ribat, Nabgaton, Asur, Ybath, Loncbard, Bodbus, Britus, Germanus, Garad, Sgithus, Bardanius, Sardain.
Ier ndilinn & ier n-aiccnedacht chena is he Neamruad in cetri: is he cetri ier n-ealadain in Faillec reimraiti.
Is he immorro
iar n-ughdaras in cetri Nin mac Peil meic Ploisg meic Piliris meic Agamolis meic Fronoisis meic Gitlis meic Trois meic Asuir meic Seim meic Naei.
Is he immorro flaith lasa ndernadh in tor .i. Faillec mac Regua meic Arafaxat meic Seimh meic Noi: .l. Faillec mac Eber meic Saile meic Arafaxat meic Naoi.
Asan panaictti, lipri tuccad in gluas coir.
Adcuodsum dano indIsin adcodastim dano anisin.
Aspert Nemruad comad a ainm sin forbeith ant saoirsIsin go brath.
Adrodimes dono dosum anísin o ua brathar a athar o fuillter go mad tor Nemruaid he ar chena.
Tredi ar a ndernadh in tor la clouind Adaim .i. ar uaman na dilend moire do thoigeacht doridhise, ar ni rocretsiot do derpairdip De .i. do sduaigh nime, & do dol doiph ina gcorpaip daonda for nem do talmain .i. comadh arad fresgaphala doip dochum nime & d'oirrdercugud anmand in fhiallaig lasa ndernad an tor dara n-eisi, conid e sin itbert Ri nime fri muinter neime:
Ueniti ut vidamus et confoundamus lingas eorum .i. taoit co raufegam & co romelachtnaigem & co robuaidrem & co rasgaoilem a dtengta impo.
Pa mor tra cumachta tsil Adaim & a nert ag denam in tuir cona festaois ierum in roibhi cumachta Righ neime uaistis.
Romesgaighti ierum impo int aonberla poi oca .i. goirtigthern, cona roaithned nech dip berla aroile .i. antan adbered nech dip ‘tuc cloich dam’ is crand doberti dho.
Dethbir on, ar ni do clochaib na do chrandaib doroigned an tor acht do criaidh tsuaiti & do bidmain.
Cinnus on, oir intan adbert nech diph ‘tuc cloich dam’ is crann adberedh do.
Ni ansa.
Na leca fora suaiti in cre & na forchuda frie suite is iat sin clocha & cranna noimluaidis etorra.
Asbeir dono:
Da aicce for sechtmoghaid Arim suas frie gnim ngaphaid Iter aol is bitoumain Ocus talmain is tathluib.
Oel, ola and ocus fuil, Cre, uisgi, ros, lin lancuir, Tuis, mirr, bitomain co mbuaid, Noi n-adhbair in tuir Nemruaid.
Dolotar tra filedha imda asin Sgeithia reib chianaiph iarna gnimaiph sin do foghlaim na n-ilperla ogcon tour, ar doruimnetar maigin as rofoghlointi accus a n-airneachta na hilberla do tsil Adaim; robatar and ier gcomloinntius.
Doloutar ierum co magh Senair .i. mag in rocumdacht in tor, coiccer sechtmogat lion na sgoile .i. fer gech berla & saoi gacha primberla diph sin dona tri primberlaib .i. Eaphra, Greig, Laitin.
Ceithri berla sechtmogat as gach primberla dipsin, iss ed rofoghlad and, co n-athgapail na primberla.
Filid do radh riu, uair doboi filideacht osgarda acu cen co raibi filidecht eladnach: no is filideacht ealadnach ropui acu in tan sin et is ierum aricht filideacht osgarda & is iadside doniat Gaidelcho.
Feinius Farrsaidh ainm a toisig .i. mac Eogain meic Glunfind meic Lamfind meic Agnamain meic Toi meic Semair meic Mair meic Eiteachta meic Urtechta meic Abosth meic Aoir meic Leser meic Seth meic Sru meic Esru meic Baith meic Ribath meic Goimeir meic Iaffeith meic Naoi meic Laimfiach.
Pau saoi sidhein isna tri primberla cidh riesiu tisad atuaidh.
O na hairnig iarum Fenius comlainius na n-ilperla agin tuor, forfodail a sgola et a deisgipla uad fo crichaib & fo cendadhachaibh bfer dtalman for gach leith do foghlaim na n-iolperla, & nosnothrustar .i. adfoirithed uais, Fenius iet ider biathad et etugud in gcein patar agin foghlaim .i. vii mbliadhna na foghlama & tri bliadhna in taispenta conad deich samlaidh; occus anais Fenius icin tor in n-airit sin & roaitreb and co dtorrachtadar a sgola cuige as gach aird, conid desin asbersim i ccurp lipair:
gcionn deich mbliadan ier sgaoiled on tor for gach leth, is and doreibed in Gaedelg.
Isperat araile ughdaor nat pui nech do cloinn Ionain meic Iafeth meic Nai die rocinetar Gregaig et die rochin Fenius ac cumdach an tuir et patar siol Nai olchena.
Deithper oun, ar ni raiphe in mac sin ag Ieffeth mac Noi, & Cest caiti gein Feinius?
Ni ansa.
Fenius mac Baath meic Maghach meic Iaffeith meic Nai & Berla n-Epraide tantum roboi isin doman re cumdach an tuir & is si dano bies dano ier mbrath, et isberat araile co mad edh nobeth la muinntir nime.
Pa haonberla boi isin doman intan rogabsat, da berla dec is tri fichit tan ro-sgarsat,
Goirtigern ainm an berla Rophui ag mac De den deghergna, Ocus ag sil Adaim uair Rie cumdach an tuir Nemruaid.
Perla n-Ebraide dano cidh o rahainmniged?
Ni ansa.
Is he Eber ainm in toisigh rocoimetustair he iar sgaoiled na mberla, ar ba he an dara comairlid sechtmogat roboi ag deanam an tuir no aga cumdach, et is aca aonur doruaraid an berla dorad Die do Adam, conid de sin dogarar in berla n-Ebraidi .i. berla n-Eberdoigi innsin: no Abraim .i. siol Aprahaim .i. berla n-Ebraide dono.
Ier dtieachtain tra dona deisgioblaibh co Fenius on foghlaim ier dtaispenadh i gcuarta .i. a n-imtheachta & a ngresa .i. a bfoglama, is and conaitciotar cusin saoi .i. go Fenius berla na beth ag nech aile do theipiu doibh as na hilperlaib, acht comad acca a n-aonar nobeith, conid airesin aricht doiph in berla tobaidi cona fortormachtaiph .i. berla Feine cona fortormachtaiph & iarmberla et berla n-etarsgarta iter na fedhaiph airedhaibh amal doruirmisim isin Duil Fedha Mair, & berla na bfiled asa n-aigillit cach diph a cheile & in gnathberla fogní do chach iter fira & mhna.
Gaidel mac Eitheoir meic Taoi meic Barachain do Gregaib Sgeithia in dara sai roboi ag coimetacht Feniusa, conid uad rohainmniged Gaedelc .i. elg .i. oirrderc indsin .i. Gaedel ros-oirdercaigh.
Gaoidel Glas mac Agnoin meic Gluinfind meic Laimfind int en brathair athar do Fenius & ba saoi sidien dono cidh edh e.
Is edh sidhe dono dorothluigestar in berla so go Gaoidel mac Ethiuir & conadh Gaoidelc o Gaidel mac Ethiuir & Gaidelc o Gaoidel mac Aingin no go madh o Gaoidel Glas mac Niuil meic Feniusa Farrsaidh rohainmniged Gaidel.
Is he sin a fhir.
Berla Feine tra arricht so sound, et iarmberla, & berla n-etarsgarta iter na fedhaib airedhaib ind ogaim, & berla na bfiled in cethramad, & in gnathperla fogni do chach in cuicced.
Fenius Farsaidh tra mac Eogain et Ier mac Nema et Gaoidel mac Eithiuir na tri saidhi doreibsit in berla-sa ocon lug tsainredach dienad ainm Euateno siicuitas ariacht prius.
Caitet anmanda in da cenel sechtmogat o rafoghluinti na hilberla?
Ni ansa:
Beithin, Sgeithin, Sgouit, Germain, Gaill, Point, Paimpil, Moiet, Morann, Luigdin oic, Ircair, Sgill, Siccir, Ciclait, Coirsic, Creit, Sardain, Sigil, Reit, Reicir, Roait, Romain mas, Masgusa, Mair, Maicidoin, Morcain nair, náir mais, Narmaint, Nombith brais, Britain, Boit mais, Magoig, Armaint, amuis gairg, Galus, Actain, Acain, Tesail airt, Allain, Alpain, Ircair og, Etail, Espain, Guit, Goith, grinne sair, Affrainc, Freisin, Longbaird, Laidich, Laicdemoin, Eisil, Tragianda, Traig, Dardain, Dalmait, Daic, Eithiop, Egiptda, Indecda, Braghmaint.
Perla sain tra cech cinel dip so, fer tra cech perla dhiph sin, iss ed rofoghlad and.
Pa he lion na sgoile, et na tri saidhe, rofaided o Fenius cech fer diph fria berla.
Ni cech comchiniuil dono dochuaid and dochum a criche don foghlaim acht is commberlaig, amal rogabh Cai Cainbrethach, dalta Feniusa Farsaidh, in dara deisgipul sechtmogat na sgoile, pa do Eaphradaiph a bunad et pa go hEcipta rofaided, fobith pa hand patar a tuisdigi & pa hand ron-alt & tuargpad asa aididh, conid aire sin asper i gcurp lipair:
Is cech comberla dochuaid dochum a criche & ni cech comchineoil.
Secht mbliadna robatar na deisgipuil forsin gcuairt sin, & teora bliadna doiph ag taispenadh a ngresa a bos iar dtiacht comdar a deich samlaidh, conid desin asbertsim tsis i curp lipair: i cind deich mbliadan iar sgailed doiph on tour for gach leth doreibed an berla-sa doib.
Poi tra cuiccer ar fichit pa huaislem don sgoil dono et it e tra an anmanda-sidhe fordotait fedha & taobomna ind ogaim
Bobel, Loth, Forand, Saliath, Nabgadon, Hiruath, Dabhid, Tailimon, Cainaen, Calebh, Moreth, Gadmer, n-Gomer, Stru, Ruben, Acap, Ose, Uriath, Etroichius, Iumelcus, Esu, Iaichim, Ordinos, Iudonius, Afrim.
Is iet sin anmanda in cuiccir ar fichit pa huaisli poi a sgoil Feniusa.
Na coig fedha airedha ind ogaim dano, is on coigiur pa huaislé diph rohainmnigter iet a o u e i secundum aili tri in trop.
Atberat araile it secht fedha airegda filit and, is on moirseiser pa huaisli & ba haredha diph rohainmniged.
It e na da fidh dofoirindet frisna cuig tuas.
Itberat araile dano is i ind aipgitir aricht isinn Aisia, & ic Tochar Inbir Moir aranic Aimergin Gluingeal mac Miled an bethi-luis-nin an ogaim.
‘Cie litir, cie nin, cie son Ina forbaigther focul?’
dinin disail no forsail, ‘Ar is son ger fogapar O nach fuach tre'n tinnsganar’
.i. airnin no ngetal gilcach .i. ngetal.
Cest, caiti iet airme tur Nemruaid?
A hocht.
Da comairlid, da deisgipul, da cenel na daine, da berla ina sgoil, da thuaith lasa mbatar na berlada et na cenela.
Da tsaor frie gnim.
Da aigdi ar, iter aol is bí is bitamain & talmain & tathluib ina coimhecar.
Da cheim ina lethet amal atber
Airem cinntech an tuir so:
Airim an tuir togaidi Neamruaid, pa din do daoiniph, Cethri ceimend sechtmogat, Cet ceimend ar coig milib.
Da comairlid sechtmogat Tugsad cuigi fri sluaiged;
Da berla for sechtmogait Rothidhnaic Die dia mbuaidred.
Da chinel for sechtmogait Dona daoinib frie dograind, Da deisgipul sechtmogat Fedoid Feinius fria foglaim.
Da tuaith tsaora sechtmogat Forofoglait fir thalman;
Da prim tsaora sechtmogat Frie heladain na n-adpar.
Da aigdi for sechtmogait Na adhpar comadh gnathach, Iter ael is bitamain Is talmain ocus tathlaiph.
Secht cubait dec deimnighti Ag nim suas fri gaoith ngairig;
Is da ceim for sechtmogait Ina lethet frie haiream.
Airim.
Adberait aroile immorro is naoi n-adhpair nama batar isin tour .i. cre & uisgi, ola & fuil, ros et aol, seuchim, lin, bitamain
Cre, uisgi, olam is fouil, Ros, is aol, is incuir lan, Tuis, mirr, biodamain co mbuaid, Naoi n-adhpair in tuir Nemruaidh.
Caiti log & aimser et persa & tugait sgribind ind Uraicepto?
Ni ansa.
Haonlog eim is coir dona ceithrib leapraip sin, amal isber in file:
In os toisechu is edh is deighencu; in os dethencu is ed is toisichu.
In us toisichu a gcurp lipair is edh is deighencu ariecht .i. leapar Cinnfaolidh meic Oilella.
Log & aimsir & persa et tuccait sgriphind an lipair-si.
Loc do ceudus:
Doire Luruain, & aimsir di aimsir Domnaill meic Aodha meic Ainmerech.
Persa do Cendfaolaidh mac Ailella.
A tuccait sgribind a inchind dermait do bein a cind Cindfaolad i gcath Muighe Rath.
Ceithri buadha didiu in chatha sin .i. maidm for Congall ina gaoe rie n-Domnall ina firinde; et Suiphne Geilt do dol for gealtacht ar médh do laidhiph doroine; & in fer d'feraiph Alpan do phreith ind fir d'feraiph Erenn ina chois leis gan airiugud .i. Duip Die ainm ind fhir thall dono; et a inchind dermaid do bhreith a cind Cinnfaoladh ar a mhed do filidecht & do bhreathemnus & do leighend doleasaig.
Caiti log & aimser et persa & tugait sgribind ind Airraicepto?
Ni ansa.
Log do Emin Macha & a n-aimsir Conchubair meic Nessa arichta.
Feirchertne file dorinne do breith aosa faind for seis.
Cendfaolad mac Ailella doathnuaighiuster i n-Doire Lurain maille le hurmor na sgreaphtra.
Atberat aroile cona bad aenliphar acht liphair imda & ni hinand log-aimsera doiph.
Is e log-aimser an cetliphair iarin chetfaidsi.
Log dó Daire Lurain, & aimser Domnaill meic Aoda.
Persa dó Cendfaolad mac Oilella.
A tugait sgribhind & Atat da erndail forsan aipgitir Laitianta .i. coindealc annsin, .i. guta & consain .i. doaithned da firdegail asin fis foirithnech for eibe ind ugtair luaidius in ai ier bfiordliged fothu an gotha uais toghaidhe lasa gcomhfograigit suin.
Atat .i. a frithindlidech Laitianto .i. a bunad for lethon: totus a bunad ruidlista .i. derpad andsin .i. frecra do toit na haipgitre dobeirsim sund.
aratait tri hernaile for bunad .i. bunad ier fogar nama, & bunad iar gceill nama, & bunad iar gceill & fogar: ier bfogar amal ata: iar gceill prius, a bunad: iar gceill & fogar
Bunad ier gcosmailius foghair nama totus don focul is atat, ar is ainm totus, & briathar atat.
Coic rand indsgi ind focail is atat, ar atat ocht randa indsgi and
.i. ainm.
.i. ni ar son anma .i. me, tu.
.i. ni cruthaigther a hainm & a breithir, Coniungcio .i. ni cenglus na foclu re cheile.
.i. ni geinter a breithir & ciell preithri aici & cena beith 'na prethair.
ni asa dtuigther toil na hinntindi & gan a peth 'na focul .i. ac, ua, It e a n-anmanda laisin Laitneoir .i. ainm, pronomen, briathar & dobriathar, randgapal & comacomal, remsuidigud et interecht lasin n-Gaidel chena.
Is deimin am is briathar in focul is atat .i. & masa briathar ca ball do breithir? aratat a tri a n-uathad & a tri a n-ilar and.
.i. ataim .i. ata tu .i. ata se, a tri a n-uathad.
.i. atamait .i. atathai .i. atait siat, a tri a n-ilar.
Ceudpersa uathaid sum, persa tanaise uathaid eis, tre persa uathaid
Ceudpersa ilair, persa tanusa ilair, tre persa ilair
A indi dano .i. atat da ai a n-ait .i. ai guta & ai consaini.
Ata ai a n-ait .i. ata dliged a n-ait ind ollaman.
No atat .i. ata ai uait ar in deisgipul frisin maigistir.
A inde beus ataat a tuided, doaithnet, doaidbed, doiagod, A airpert .i. atat a n-aigne .i. na guta & na consaine: dotuidhet uait a lipriph uaid a litrib .i. tinntaidhid asinn aignedh sin i litriph: doaithnet asna litriph sin i bfoclaiph: dotiagat asna foclaib sin a sretha rosga & fasaigh & airchetail on filidecht .i. ros eolus & sgoth indsgi .i. indsge eolais: doaitbet .i. doaisbenad d'eochtaiph .i. a ciall & a caireachtaire .i. fuatha na litrech: no go mad totus a bunad Laitne in focail is atat ud docent ali.
Da erndail .i. da duer deil .i. eur uasal & deil degail .i. da degail uaisle indsin.
Is cotearsna dono anisin arin bfail a mbith da degail uaisle bit vii randa and.
Ni cotarsna dono, ar atat a secht indip iar sonaib cen co beith iar gceill.
Da erndail .i. da dul ferrda no da ard dul .i. da dul arda no da eur dul .i. da uasal dul.
Da ernduil .i. da .i. da fir-indeall nou da firnaill no da firdul no da erdeghail no erdail no da eurdual .i. lanfogur & defogur & consanacht .i. an u & an í it e da dual na ngutha no da orra dul no da orra dul no da orra degail no da orra dail.
Is iat sin tri or & tri er & tri ir ind Uraiciopta.
Caidiet da dual & tri duail & ceithre duail & v duail & vi an Uraicepto?
Ni ansa.
Lanfogar & defogar da dual na nguta, leth-guta & muiti et tinfedh, tri duail na consaine; intan is cethair immorro, da dhual na nguta & da dual na gconsaini; & intan is a cuig, da dual na nguta & tri duail na gconsaini; & intan is a se .i. tri duail na consaini & tri duail na nguta .i. lánfogar & defoghar & consonacht .i. in i & in u: lethguta & muiti & tinfed, tri duail na gconsaini.
Da dual na consaini, lethguta & muiti; ar is muiti hua.
Forsin aipcitir .i. ondi is aipcitorium .i. tindsgetal: no epe actor no ebe ughdair: no ebe ioc duar no ic tur .i. rohicad ic an tor: no aipcitir ondi .i. iss i aipcidhius a mbeusgna do chach: no aipcitir ondi is aperieis, ar is hi sgailius a mbesgna do chach: no aipgitir ondí is aipex a Greig .i. cindedh no tosach aipcitre a Gaidilc, incipit a Laitin, apex a Greic, apexe de deubam a hEpra, no aipgitir ab agitorio, ut quasi a, b, c, d, & reliqua & ais e sin a main in duol coir, ar is lor do taithmech gacha focail a bhreith co punad Laitne.
Aipgitir .i. ata ind aipgitir ina coimtinol no comcengal litrioch cona comfielus archena, no dano aipgitir a Gaidilc, a bhreith co punad Laitne.
Aipgitir .l. incipe a Laitin, apexa a Greig, apexade depham a hEeapra, & Laitin o Laitin mac Puin meic Picc meic Sadairn
Latinatass, Laitianda uada-side: no Laitin a latitudine
ar is leithe i quam cech mbesgna cenmotha Gaidilc ar is ier dtogail Troe ropoi Laitin, & is fada roime sin rofoghlait na berlada & ropui Latinatas o tsin ale.
No Laitinnda luaided inde na focal.
Edon .i. ed aon a eirnedh .i. edh dliged, & eirnedh .i. fuasgladh no dliged bis aenar ag fuasgladh: no edh ain a aineolais: no edh ind so on .i. is edh son a bfuil remaind: no edhon .i. edh dliged & don tidlocad no tidnocul .i. tidnocul dligthech dobeir se don focul da cheile.
Guta .i. guth fhotha .i. fotha gotha iad-sidhen no guth faiti iersinni faoidit triotha: no guth sed .i. sed in gotha: no guth fed iersinní fédaid guth ind aonar.
.i. ita in litir amal inntech in leigind iersinni faoires séd an leighind: no guth-ethait iersinni fedaid guth treotha a n-aonar, amal ata a ard, & í inis, & o cluas, & o forcend: no guth ait .i. dogniat guth a n-ait
.i. atat na guthaigi doturgbat treotha fein & dogniat sillaoba a n-aonar
.i. litir na fetar guth do denam 'na hecmais.
Consoin onni is consanantes comfograightech .i. iarsinni fograided la guthagaibh do greas.
No consoin .i. cuma suoin no caoin suin no caom tsoin .i. soin caoma ar is caimiti a n-irlapra fogar na consaine maille fri guthagaiph inti: no consain .i. coma tsuin .i. suin cumaidhi .i. caomsuin .i. tainic a fogar a n-aonur: no .i. comason .i. focul et siomol fri guthaigi dogniatsum focul.
ar a n-eipertsium guta & consaine, uair guthaigi uathaid & consaini iolair? Ni ansa.
Guta & consaine is maith and.
ar a n-epert guta .i. guth fotha no guth fouiti? uair ni fotha in guth do fein, & ni faoidhend guth trid fein.
ar a nd-eupert consain comfograigtech? uair ni comfograigend in consain fria fein na frie guthaigi.
ar a nd-epert guta .i. guth séd? uor ni sédh disi hi puddein.
Caiti ruidlius & dilius, coitcend & indlius in focail is guta?
Ni ansa.
Ruidles di guth fet, uair fedhaig guth a aonar.
Diles di guth fuiti, uair nos-fuidhend fein.
Coitcend di guth fotha, uair is fota cend dona foclaiph.
Indles di guth fotha, uair ni fotha is i innti fein.
ar a nd-upart aipgitir .i. eipi ic tuor, ar ní agin tor rotindscointi na haipgitri amal isbeir Feinius. Pa sai sidhe isna tri primberlaib cid riesiu tisad atuaid & ni saithe cen aipcitri.
Is a n-Aisia dono aricht aipgitir ind oghaim amal remebartmar.
Cest, caiti in condelg n-eteichta?
Ni ansa.
In cetna hernail ind Airaicepto.
Fors, .i. ferr anfis .i. etargaire comparaitio .i. fors hic tre fortciudh na Gaideilgi .i. conndelg n-edtechta .i. fors ferr fios .i. etechta indsin, ar ni maith ainbfios.
doichned, & ced dichned an Airaicepta sond? A ceddoichned fern arin focul is fors, no forail arin bfocul is for.
A ceddichned .i. eipi ugdair, oir teibi in focul fein dono.
Atat dano da erndail forsan mbeithi-luis-nion an ogaim.
Roraidius atad romaind.
Dana .i. da n-ai indsin .i. ai caingen .i. in caingen remaind & an ai i n-ar ndiagh.
Da ernail .i. da ier ndail forsin mbeithi-luis-nion an ogaim .i. foirithned in beithi luis .i. bioth ai eolus .i. eolus na hai isin mbith: no bithi leisna suidib nobith slonnad leis on .i. fedha & taobomna,
uocales et consonantes, uair doradus da erndail forsan aipgitir Laitianta.
Da erndail dano forsan mbeithi-luis-nin an ogaim .i. in og uma .i. forsin mbitheolus leiterda ind ogaim .i. onní is Ogmu .i. nion ogaim & nion tond, ar is nin ainm da gach litir amal ispert in file:
Mell suide, dar mo niona Neidhi.
Ni fortgeallad la la heigius .i. filid.
Ailiter fortgellaid eiccius tar idha & ailm ceinelo lugha andsin.
Idhedh is he a fidh is moaum toraind dona v primfedhaiph.
Ailm didiu cetlapra gach pi & iachtad gach mairp.
Is sruithe ierum in dedi sin.
No bethi-luis-nin ainm d'aipgitir ind ogaim, ar is do is ainm aipgitri don ni doinsgain o a.
Is airi itet beithe sech gach fidh, ar is and rosgripad ogum & is hi in roscripad indi .i. in beithe rosgripad do breith robaid do Lug mac Eithlend im dala a mna ‘na rugtha uad hi a sidhaip'’ .i. vii mbethi a n-aonfleisg do beithi .i. ‘berthar do ben uait fo vii a sith no a bferandaip aile muna coimeta hi.’
Bethi-luis-nion ainm aipgitri an ogaim, ar is o beithe doinsgain in ogum .i. in ogh uama, ar is de fuaigther go hog a n-irlapra.
No ogum .i. og uaim a bfoclaib cid anogh cugam a litribh.
No occum .i. o Ogma mac Ealathan meic Dealphaith, ar is he rainig litri na Sgot cusna hanmandoiph filet forra aniugh
in Britainia,
.l. in lingua & amal isber in leapar ogaim:
Athair ogaim Ogma, mathair Ogaim lam no sgian Ogma.
Fedha dano & fid, atat da gne for suidhe .i. fidh saorda & fid aiccenta: fidh saorda .i. fidh ind ogaim: aiccenta .i. fidh na coilled.
Fid saorda cetamus: atat da gne do bunadh occa.
Fiod dano on breithir is fundis .i. fothoigim, .l. a nomine fundum .i. fotha .l. a funo, fograidim.
Feda ierum iersinni is fotha foghair isin Gaidilc in guthaigi & is coitcend d'fidh saorda & aigenta in bunad sin .i. fundum.
A indi immorro fidh fo fedh .i. maith a edh ag foghrugud.
Ingnad cid fodera na da bunad agin fid saorda & aonbunad icon bfid aiccenta.
Ag phfidh saorda .i. funo & fundum, funo a dualgus fogair, fundum a dualgus fotha, & is coitcend doibh araon fotha.
A airpert immorro .i. eipert aire .i. focul is aitheanta indas fein fair .i. coill no doire forin bfidh intan is fid aigenta: litir immorro no guthaigi no consain fair intan is fidh saorda: no go mad fotha a airpert iter saorda & aigenta.
Coitchend dano a tapairt frie sloindedh saorda & aiccenta.
Indles dono a tapairt for losaiph fedha intan is fidh aigenta
int aitend no in fraoch: no a tapairt for legtachad no for fonialus intan is fid saorda et is techta in secht sin do iarraidh in gach focul Gaoidelce.
fodera comad iar q no g no st do beith nialsa for u sech gach consoin? Ni ansa.
aris blod do q quidim u, ni hingnad cia mad solma tista di forsin nguthaigi iermo. Ata dano do med fogair s cona rathoigther fogaur u ierum, ut Ogricus: s in principio .l. ut sillabam sonat.
Comacsi dano luicc beime g don guthaigi iermo no cid do u fein no ar a cairdius fri q.
Fid aiccenta immorro fidh na coiled .i. fo edh a airdi: no fo edh .i. teine i suidhiu ina inne: no fo a edh .i. a fosgadh no fo a suth .i. a torad a indi .i. is e sund a inne .i. fedha fo edh a aei uair atat coic aoi and, ai ailius, & aei canus, & ai shaighius, aoi miodius, aoi suighius, Ai ailius dano in gcein pis fora menmain: ai chanus .i. oga gapail: ai saigius .i. og cuincced a loige: aoi miodius .i. ima med no ima loiget: ai tsuigius .i. ier n-ioc a loigi.
taopomna .i. taoph uaim na haoi .i. taob uaim a n-airchetal: aoi .i. onní is aoi, raidim: no taobomna .i. do thaobaiph na n-oumna mor bit: no taob uaimnecha: no taob omna .i. toba damna iarsinni tophar damhna na focul, eisibh.
ar a nd-epairt taob uaim n-ai .i. taop uaim n-airchetail, ar bi ant airchetal a n-ecmhais na dtaophoumna. ar a nd-epairt do taobaiph na n-omna mor bit, ar ní da taophaib na bfiod bit acht rempa no ina ndiaigh isna foclaib pit na taopoumna. Toba damhna immorro is he ruidhlius in focail.
Frecra do breithir tug intan roraid, atat da ernail forsin mbethi-luis-nin an ogaim'Cuin is aonda in beithi-luis-nion?
Ni ansa.
Uile.
Cuin is deda?
.i. fedha et taophomna.
Cuin is treda?
.i. fedha & forfedha & taopomna.
Cuin is cetharda?
Ni ansa.
Tri haicme na taopomna .i. b, h, m, & na cuig fedha airedha ind ogaim.
Cuin is coicti?
.i. fedha & forfedha & taopomna .i. tri haicmi na dtaopomna: no co mad hed bud coicti and .i. seichimh n-Greigda frisinni roraidius .i. e fota & o fota.
Cuin is seda?
.i. tri foilcesta in ogaim No comad hed pud seda and seichimh coicte in Gaoidil frisna rannaiphCuin is seachta?
.i. teora fuillti ind Uraicepto .i. No tri foilcesta in ogaim frisna se remaind .i. H cetus is ed fuillius bethe conngaip greim p, amal isbeir in Laitneoir:
.i. remsamuigther b co dtinfed ar p conid fuilles h, ar is p tinfed a n-Gaidilc.
Dicunt aili co na bi haraon re b do lucc p acht is b a aonar bis ar p
b inntib sin ar p & ni b co tinfed amail adberat araile.
Forsail is e in fuilled aile .i. dobeir cumang fedha forin son do fot .i. srón.
Airnin is e in tres fuilled oile, bfail i recair a les da taobomna, gaibid airnin greim in dara n-ai
cenn no glounn, ar ni bi emnad in ogaim.
Is aire gaibius airnin greim in dara taobomna.
Teora fuilcesta inn ogaim .i. in bfail a mbiad coll ria is q sgripthar and amal ata Coll cetus ar coll ndiuit ata.
Cech baile i mbiadh nion re ngort is ngetol sgribthar and
occus Gort cetus ar gort ndiuit ata.
Cech bfaili i mbia sail rie tinne is sdraiph is sgripta and amal ata Sail cetus ar sail ndiuit ata; ar is iat sin treidhi is coir do imcisin isinn ogam.
Is aire is coir teora foillcesta na formcesta is coir and.
Da ernail dano for consanaibh lasin Laitneoir .i. da firdegail .i. lethguta & muiti.
Ina lethguta cetus .i. f, l, m, n, r, s, x a ttuisdigi rempa.
Cia adupramar gu rab lethguta f, ni fir sin acht is ed o guth & ni hedh o fogur.
Na muiti .i. b, c, d, g, h, k, p, q, t-a dtuistige ina ndeoig de suidhip.
ernail dano .i. da firdegail forna consanaiph cumaidhi lasin Laitneoir .i. lasin lethanfoirithin .i. iarsinni foirius in Laitneoir gach red isin Laitin: no Laitneoir .i. laithreoir .i. iarsinni laithres co treorach: no Laitneoir .i. onní is latinatas: no Laitneoir .i. litirthreoraid no legh-treoraid no lethan-toirnit. Lethguta .i. lethghotha focerdad dia fogrugad no luitguth no luaidhit guth no lethguthait no lethguthsédh no lethguthfotha & ni hiersinni co mad leth gotha go cert nobeith inntib acht nad roichit lanfogur
.i. cia raiter lethdei no lethfir, ni hiersinni baitis lethdei no lethfhir acht na tot comhlana, sic na lethguta ni dod comlana .i. amal ata a mbaili oile .i. secib ni foghailther a ndiph randaip raiter in dara rand co rab leth cin cob cudruma, sic na lethguta ni dot comlana
Atat na leth guta ni hi doturgbat treotha fein et ni denait sillaib treotha fein.
.i. indarbaid int esticht secip ni raiter co hacarp.
Muiti .i. mi-aiti .i. bec ait a fogair: no a muiti .i. muitid a n-aonur no muiti .i. meto a n-aonar iet: no muiti .i. moiti muiti .i. míiti in guth a mbeth maraon re guthagaib: no muiti .i. onni is mutus, amlapar .i. ainm do mnai bailph, & uodhside for chat n-amlapar & as-sidhie forsnahisi & ni ara ni batis amlabra doraith, ar atat a fogur inntib cid ad beca
.i. adberat in bansgul dodhelpha & ni he sin ni tsechmallus o deilph acht drochdealph fuirre tantum.
Is amlaidh sin iarum na muiti ni tat nemfogair acht ar terci a bfogair inntib nama.
.i. atat na muiti acht nocha denait int sillaib treotha fein & nocha turgbat treotha budeisin.
Ina lethguta cetumus .i. in cetna mes brethemhnus: no don cetna hamus forsinn aisneis: no don cetna hai for seis: no don cetna hai fis: no co na ba heiccen a taithmech iter a menma thaithmigher in timarr o fil ac clusail na muiti ar is o quidem ata cechtar de.
A tuisdige .i. an luchd ota a tuismed .i. na fedha oirechda do suidhiph .i. dona haib adhaip .i. dona caingnibh dligtechaib no for suidhiph no do suidhiph .i. doipsidhe.
A tuisdige .i. an lucht o ata a tuisdige .i. tesargain no a tinnsgna .i. na guthaigi.
ar a nd-epertsum a tuistigi ina ndiaig masa tustaigi in tinsgetal, uair ni gnath in tinsgetal fa deoigh. an dliged consanachta fil inntib fa deoigh do chur uad prius.
Nir po himairgidi son lasin n-Gaidel mac Eithiuir ar mad aiccenta doip diplinaiph an guth reimhiph & ina ndiaig.
aras ed roba himairgide laisium comad in tuisech do airisim lais & an deigenach do chur uadh conid muiti uile bethi-luis-nin an ogaim acht forfedha nama. Nir po himairgidi son .i. nir ba himaruga son .i. togaidi .i. nir bo heim airec suadh son .i. nir bo himaireachtain suadh son .i. sillab fortormaigh.
ar narpo himarccide son lasin n-Gaoidel .i. lasin ngaoth dul .i. an fer aga raibi in dul gaoth. armad aigned no ar mad aigenti doip dib lionaiph .i. dona lethgutaiph & dona muitibh .i. remaibh dona lethgutaib et ina ndiaigh dona muitibh. Ata acht lem and chena iss ed ropui eimh airechta suad laisium on comad a ix rosheichustar ina menmain .i. in guthaige fil isin lethguta noairised lais fo deoigh & an deigenach do cur uadh .i. in deigenach fuach do choir ai int suad .i. in tdaopomna do cur ar tus co na mba miait lapartha ata bitheolus literda ind ogaim acht fedha nama.
Per enistrafen a hainm sin lasin Laitneoir .i. tria deigenach impod amal ata el, le nobeith and, & en comad ne nobeith and.
ar mad ferr laisim a mbeth comdis muiti uile ina mbeth comdis lethguta & muiti amal robatar agin Laitneoir? Ni ansa.
arseichimh n-Greg, ar ni filet lethguta leoside, ar robad do Greigaip do Feinius: no dono is ar uaisli uird na n-Grec no na nguthuigedh fri suidiugud a n-uord focal,
.i. samaigther & gach maith fa deoig et gach sainemail co forbha ar mad aiccenta .i. ar mad dliged togaide no madh ai gnithi diphlinaiph .i. dona lethgutaib & dona muitibh. Ciarpo himairccide isna muitibh nir bo hedh isna lethgutaib.
Roimhe isna lethguthaigib 'na ndeoigh .i. isna muitiph nir bo himairgide son et nir puo coir son, et nir po hecoir son.
aris ed roba himairccide lasuidhe comad touisech doairised lais, et in deigenach do chur uadh co na muiti uile beithi-luis-nin an ogaim acht fedha nama; la suidhi .i. lasin suidh .i. la Gaidel mac Eithiuir no comad o Gaoidel Glas mac Niuil meic Feniusa Farsaidh nohainmnigther Gaidelg: no la suidi .i. laisidhe, co mad a tuisech do airisiodh lais .i. go mad inndi is tuisech .i. guthaigi agin Laitneoir isna lethguthagaib noairised lais .i. nobeth fo deoig inntip uile lethguthaigi & go mad isin guthaige nobeth forpa na cantana indiph & in deigenach do cur uad ar tus .i. muiti conach muiti uile .i. co nach a ngne muiti uile. Ata bitheolus literda an oguim acht fedha nama .i. a tinsgetal uadaibh fen & a forpa i nguthagaiph.
Cinnus is fir sin, ar ni a nguthagoiph forpaigter uile
f, s, n, & reliqua, & is eidir na muiti a tinsgetul uadaiph fein & a forpa a nguthagaibh cidh uadhaibh fein tinsgantar.
Ni a nguthagaiph forphaighter.
Ni insa.
Ni thapair int ugdar in airemh a fil on guthaigi sis acht amal bid fhe .i. fern, no ne .i. nin, no saoi .i. sail nopedh and, no ni mo ni ar a n-apar muiti risna muitib quam ar a dtinsgetul uadaiph fein & ata do litriph an ogaim sin & ni heiccen co mad aisdi do ierraidh do litrib ind ogaim & do muitibh na Laitne, ar is a nguthagoip forbaigter-side do gres.
'Na nguthagtaibh immorro forpaigter f, s, n: forpaigter immorro litri ind ogaim a nguthagaip
beithi, tinne, &; & a lethguta
luis, fearn & A muitib
uad, quert.
Muiti iat, ar is o muiti tinsganait acht fedha nama; & mad iadside is o guthagaiph tinsganait.
Insgi tra cis lir insgi docuisin?
Ni ansa.
A tri .i. ferindsge banindsge demeindsge lasin n-Gaidel.
Masgal & feimin & nemutur lasin Laitneoir.
Cest, caiti deochair?
Ni ansa.
Nus-deochrend a tri herlanna innsge, .i. hic, hec, hoc; is i, is e, is edh; is e in fer, is i in ben, is edh in nem.
Insge tra orasio .l. sginnsia a bunad Laitni .i. a indi sgiensia .i. a inde fesa; no indIsin ier cai .i. ier conair: no inniscai .i. cai innisti neich a inne.
A airpert .i. erlapra no rad & Coitcend a thapairt for cech innsge iter ciallaide no neamciallaide, saorda & aigenta.
Dilius a tapairt for gach n-insce n-aiccenta iter ferinnsgi & baninnsgi.
Ruidlius a tapairt for gach ferinsge aiccenta nama; ar is fer toisech do rad innsge .i. Adam:
Ecce ous de osibus meis et cara de carne mea .i. adcimsus .i. adcimsi cnaimh dom cnamhaibh & feoil dom feoil.
Indlius a tapairt for innsgi tsaorda.
Tra .i. dorae uain .i. dorae innsge cuccaind .i. aisneis iar n-indisin aipcitre: no tra .i. tri .i. na tri hinnsge — fer, ban, deme.
Cis lir .i. cia ler; no cia lin .i. se himcomairsnig airme filet lasin n-Gaidel, a tri a n-ilar, a tri a n-uathad.
It e cetus na tri a n-ilar, cislir, cidne, caidiet.
It e dono a tri a n-uathad, cesc, cuin, cid.
Docuisin .i. douisim innsge: no docuisin .i. do coIsin .i. don conair sin; no don coi innisin; no d'fis cuinngid fair, no disgnaigter, no tarrustar.
Cia lion atat na hinnsge sin?
Ni ansa; .i. ni handsa lasin saidh indsin; no ni anond said ag saei in son; no ni handsa son .i. ni doiligh.
A tri .i. ier n-airem.
Atat dano tri hernaile for nuimir .i. in nuimir anfoirphti amal ata a tri no a cuig ar ni fasand o quoitibh.
Nuimir foirpti immorro amal ata a se, ar tairisigh co cóir a gcoitibh .i. aon a tseissed, a do a trien, a tri a leth.
Ant aon ierum & na do et na tri, a se sin .i. a haon fo se, a do fo tri, a tri fo do, & airemh foirpti sin, uair airisid coir 'na coitibh.
Nuimir oullforpthi immorro amal ata a dó dec, oir is he i sé déc fasait estiph .i. a haon a oile dec, a do a seissed, a tri a cethraime, a cethair a trien, a se a leth, amal rogaph a do dec a haon ierum & na do et na tri a se sin, a cethair iar sin conid a deich samlaidh et ina se iarsin conid a se dec samlaidh conid nuimir and-sin is uille ara bunad tria na coitidhecht n-airme .i. trie taithmech a lethae i coitidhe.
Is cach coititi is rannoigi et ni gach rannaighe is coitige dano.
Ferindsgi .i. ferrda a n-indsge .i. ferr ina indsge na mna: no firindsge; no firenindsge; no foirindsge iarsinni foirius im dula do luga: no uir innsge .i. a uiro: no fir innsge na mna pios indsge ind fir dano.
Panindsge .i. bona indsge .i. indsge maith; no bo indsge .i. fo indsce in fir bios indsge na mna; no bannda indsge .i. indsge bannda indsin; no banindsge .i. firindsge .i. banfir indsin.
Deimindsge .i. deimin indsge; no doeim innsge fuirri o neoch oile; no do ouma indsge .i. indsge do duine, ar is duine raidius; no in deime fil and is on brethir is demo, digbaim, ata; ar rodigbait fuirre in dedha remainn: no demhoe cech neotar lasin Laitneoir is deime laisin bfilid n-Gaoidelach.
No deimindsge .i. indsge dembeoaighthi .i. ni hi hindsge sloinnius do phiu.
Deimindsge dano .i. indsge neotur.
Masgul .i. mo a sgel no a sgoul quam in feimen; no mascul .i. mas fer & cul coimet: no mascol mo a fis & a
.i. foimin
Feimder dono .i. ogh ingen; no onní is femininus .i. feimenda; no feimder dono: no flesgda: no maothcnesach .i. bannda, no banecusgda, no bangnimach, no bangneithech.
.i. ni fidir cía cinel, uair nach se no nach si: .i. nemnechtarda, nec masgulionum no neumtor ni masgal ni feimin.
Cesc, caiti deochair etorra .i. cia hait ata etourra .i. iter da aoi: no cia hait ita degcorugud etorra .i. iter da ai nos-deilighther .i. nos-dedualoigther.
A tri herlanda indsge: is e, is i, is ed .i. is he in fer, is i in ben, is ed in neum.
Cesc, .i. cia haisg, onni is sciscor .i. comarcim.
A tri herloind .i. a tri firloind: no a tri erlaind: no a tri remhsloind.
Cuin is urland, cuin is indsge, cuin is etargairi?
Is he isi, issedh: indsci emh intan itberor nama gan araill imaille fris.
Urlond eim antan dobeire fria araill
is he in feur.
Etargaire dono iter feimen et masgul & neutur: no is etargaire dono intan dechraigi fria nech aile co n-anmaim a athar sainrud, ut mac Lonain:
Uinnsi cugut in gillcucan, Mac rergoccain, Pid gach maith ara cionnccoccan, A chendgoccain.
Urland ria n-urland & urland iar n-urland & urland inand iter da urland nach it inanda.
Urland rie n-urland quidem, iní rie se, no rie sí, no re séudh.
Erland ier n-urland .i. in se, no in si, no in sedh.
Urland inand iter da urlaind nach it inanda .i. in se inand fil in gach focul, ni herlond is achd reimtsuidugud; no is fri se no fri sedh.
Tri herlonda indsge .i. tri remsloind .i. tri sloinnti rempa riasna hindsgibh .i. is se, is si, is edh; achd at urlunda, it indsgi, it etargaire .i. it remtsloinnti dona foclaip ina ndegaid & indsge feimin masgal & neuotur tig ina ndeoigh eitirdeiligthi treotha.
Ata dono dedha in gach indsge .i. aiccenta & ealadha.
Feirindsge aigenta, is he in fer; feirindsge tsaorda, is he in nemh: banindsgi aigenta, is i in ben: bainindsgi tsaorda, is i in cloch.
Deimindsgi tsaorda, is ed in cend.
Deimindsgi aigenta, is ed in nemh.
Aigned caom and & aigned n-eitig.
Aiccned caom cetumus: is i sron no suil na mna.
Aiccned n-eitigh: is e no is i fiacail no bel na mna et cail gotha fodera sin et ni ni achd nemhgnathugud, amal atat na focuil perla nat-aithgeunam, ni bind lind uair nis-gnathoigim; ar ni bind la nech ni nach gnathoigend.
No in deime fil and, is oni is demo ita, ar rodipad fuirre in dedha remaind: no deme cech neutur lasin bfilid n-Gaidelach.
Deimhindsge .i. indsge neutur Insge tra sgieinsia a bunud Laitne.
Sgothecna a airpert.
In inniscoi a hinne .i. coi conair, conair indiste neich: conair .i. gan fher no gan ar.
Insge tra intan ismberar se nama cen araill imalle fris
.i. ata ind indsge ina hordugud comimairccide na n-epert foillsigius in cheill foirpti.
Cesc, cuin imaricc iter ind indsge .i. an foghar et in duil dia n-indisin .i. an diail, et is he sin an red fomamoighti .i. comaircim.
Cuin is eimh irrochtain suad iter in indsge agus in duil dia n-indisi?
Ni ansa.
Antan fedhair a hindsge coir fuirre .i. ni himairccide immorro itir etourra intan fedhair indsge for araile .i. ferindsge for banindsge, no banindsge for ferindsge, no deimindsge for cechtar n-ae.
Imaric .i. imaric .i. eim airechtain a n-ai .i. iter in indsge & in duil.
.i. diail: fedair .i. athtairgither: no fedhair .i. fiadhair .i. aisneter indsge coir,
Samail a dealpha, gan cleith, Elpa ingine Fidaidh, Fri gour grene glaine ar gurt, Is fris tsamhlaim a caomhcucht.
Ni himaircide .i. ni heim aireachta iter i n-ai .i. iter in indsge & in duil .i. indisi oile fair achd indisi coir.
Fedhair eim ferindsge for banindsge antan adberar, is he in banmac-sa,
Die mad meisi in banmacam, Ni cechraind nach fealmacan:
Fer nat-finntar go gcloinnter, Slanceill cein dib, a muinter.
Fedhair eim banindsge for ferindsge intan isberar ‘is i in gobur,’:
Is i in gopar tan is each, is he in gabar cid meglech, Is i in corr cid reil nus-reill, is he in menntan gid banen.
Fedhair dano deimindsge for ferindsge no four banindsge intan isberar ‘iss ed in cend,’ sech is cend fir no mna.
Deimhindsge for ferindsge
Is e in daigh dergdighe dath Fris nach gapar cath no cioth;
Iss ed cend is caoime cruth Fil go mbrath for braoine in bith.
Deimindsge for banindsge, u:
Cend mna romandair mo modh, Don-farraid duin, ni deilm ndil;
Is ed cend is grainde ind sin Do neoch fil for muin fo nim.
Ferindsge for banindsge, ut Colum Cille fri hinccin Aodha mic Gaphrain:
Alaind damna marphain bain Doching tar airther in lair, Mac marph et ua aroile, Is mairg recfus dia aire Fedair eimh ferindsge et banindsge for demindsge intan isberar, ‘is i an cloch, is he an lia,’
Is e in lia, lith rolas, Iar srethaib suadh in senchas;
Is ed ounn iar n-aiccned ail, Is i an cloch iar saordataid.
Ait a n-abar deime donn, For founn feimin fichtibh cland, Ni cheil in fer a n-aigned n-oll, Iss ed inond in ingne and Ata tra amlaid sin aigned et saordatu in gach indsge, ar atae da modh laparda fil and .i. mod aigenta et modh saorda.
Atat dano ceithri fodla for tsaordataid deichfer raindi, & tugait mbindiusa, & cuimre raid, & iolugud laparda.
Deichfer rainde cetumus amal rogaph, is he an banmac so .i. don roind oighi fil isinn ingin is ainm:
Tuccait mbindiusa amal ata, is i in gobar et d'eoch ban is ainm .i. goour, solus isin mac Bretnus, go dtug an file b fris ar tucait mbindiusa:
Iolugud laparda amal ata, iss ed in cend, sech is liaiti a n-irlapra:
Cuimri raid amal ata, rusg ime & criathar arba & leastar uisgie, ar robad eimilt rusg im imb & criathar im arpar & lestur im uisgi do rada.
Gabar intan is trie ailm quaisi caper is ed rotruailled and; gobar tria onn .i. don eoch is nomen son & is Combrec.
Rotruailled goor, cach solus, a suidhe
gobar donn eoch giuol.
Cidh nach dath oile bes fair, is in ech die mbe bec do giul and is gobar a nomen, ar is asan dath is airechdam bes and nominatur.
Rotuill an file Gaoidelach b fair no and, ar rob aille leo gobar quam goour unndi gobar nominatur.
Atad dono indsge and ata coitcend iter ferindsce & banindsge
Flann no Cellach no Buodach.
Phidh dono indsgi qumusda isin Gaidilc amal bis an cenel cumassu isin Laitin
in menntan et an truid & in coirr,
Is he in minntan cid boinend, cid firend.
Mad iar n-aigned coir immorro na ndula ni hainm ferindsge na banindsge achd do neoch dofuisim .i. fer, & o dtuismer .i. beun & ba deime chena aiccned na ndul uili archena.
Atat dano da ernail for tuismiud .i. tuismiud saorda & tuismiud aigenta.
Tuismiud saorda cetomus .i. fer o toalmain & luibi ar is ní don talmain fein an fer
espa in talman muna tuismed clanda & pa deime chena .i. pa sloind neutur int uile aiccenta ar chena
.i. iar saordataid.
inní is aiccenta raiter suond? Ni ansa.
Foillsiugisgtair go n-apair:
Doepenar dano deimindsge a ferindsge no a banindsge.
Doeipenar dono ferindsge & banindsge a deimindsge amal ata isnahaib reimendouiph & it iat sin na deime teibidi & na lanomna deime & a ngeine-sidhe.
It e andso deismerachta in deime teiphighe isnahaibh reimendaibh .i. cend & cride fulaing a deime deiphide a ndetbir diplinaib.
Lanamna in cind suil & fiecail: lanamna an cride sreband & cru: lanamna in fulaing lurcca & troig: geine dono ina lanamna deime: gene na sul .i. abrachtur & malo; gene na fiecal bun & leithe: geine int srephaind tanoigecht & dath .i. baine et glaisi: geine in cride tigi & dath beos .i. ruade & deirge.
Secht n-etargairi tra docuisnet .i. disgnaigter .i. in grad conneilg lasin Laitneoir, etargaire a ainm lasin pfilid.
Etargairi incuisg i persoind.
Etargaire incuisg persainde.
Etargairi persainde a ngnimh.
Etargaire persainde i gceussad .i. caisacht antan is maith, ciacht intan is oulc.
Etargaire derrsgaigti a nderrsgugud .i. poisit, comparait, & superlait laisin Laitneoir.
Fothugud et fourran et fourmoulad lasin bfilid.
Maith et ferr et ferrsoun, lasin n-Gaidel.
Etargairi meiti a meudugud .i. mor et moo et moosoun.
Etargoire lugaidhe a lugugud .i. pec et luga et lugasoun.
Etargoire incoisg persainde .i. me budein, tu budein se budein, sib budein, sinde budeisin, siphsi badeisin, siadsum padeisin.
Sechta .i. seiptim a bunad Laitne.
Secht n-ai a inde no sechtai, is soigti dia mbe a n-eolus, is saigti dia mbe a n-aineolus.
Etargaire .i. isin etechtu ita .i. isin sechtmad ernail in Uraicioptou: no isin sechta ita in conndelc .i. in caindeiliugud
Pars pro toto et totom pro pairte .i. in rand tar eis na toiti et in toit tar eis na rainde.
Etargaire .i. eitercoraigti .i. eiterdeiffrigti: no etargaire .i. eiterdeiligti a treidiph: no etargaire .i. gair guth .i. etergnougud in gotha andsin: no etergleithi .i. gleas etarro: no etargaire .i. edargleodh iar ngleodh a fesa etorra: in gradh onni is gradus .i. ceim.
Coindelg .i. caindeiligti: no comdheiligte ar in gcoindeilg uile
Pars pro toto et totum pro parte.
ar nach treide lasin Laitneoir in coindeilg amal is tredi lasin phfilid in etargoire? Is treidi eim lasin bfilid .i. mét et inde & incosg; et adbeurait aroile fouirend and nach bfil acht deidhe nama agan Laitneoir .i. is i in inde.
Is edh a inde immorro lasin n-Gaidel .i. maith & olc Magnus et paruus, is i an mét .i. mour et bec .i. is mor lais-sium in bec i gcondeilg neich is lugha.
Incousg immorro icon pfilid ni conndelg side lasin Laitneoir acht pronomen & dopriathar.
fodera dossum a radh a ngrad conndeilge lasin Laitneoir, is etargaire a ainm lasin bfilid? arni filit acht tri graid conndeilge agin Laitneoir, & atat secht n-etargaire icon pfilid. Ni da cudruomugud eim dosum ani adbersiom sin acht is fior a mbeith amlaidh.
Is ed sin ata etargoire lasin filid is conndelg lasin Laitneoir .i. etargaire derrsgaighti a nderrsgugud, ar ni gach etargaire is grad conndeilgi acht etargaire derrsgoigti a nderrsgugud.
Is cach grad conndeilge is eutargaire, no ar ni leithe conndelg oldas eutargaire.
File .i. fel sai no fial sai: no file onni is filososubus .i. fe feallsoum, ar dlegar don filid feallsamhnacht aigi: no file .i. fi ani aorus, & li anni molus: no file .i. it fele ai, ar dlegar de ar is ed nodus-saora, feile dano indracus nos-ditne an file & r la: no file a flectendis carminibus: no file .i. fel sai, sai fhoglama, amal ata felmac: no file .i. fi a oumna & li a danu fair: no file .i. fial do aei: no file .i. fi oulc & li maith .i. moulad & aorad.
Cubhaidh cia fhasus deisidhe ainm in fhilid dia fhognat.
ar mad conelcc las-sium in poisit, uair nocha derrsgugud do ní? Ni ansa.
aro is i is foutha & ata derrsgugud dhi,
airim frie hunair
.i. nocha nfuil int aonni conid airim acht ata conid fotha airme; & amal ata deach icon bfilidh .i. dialt, ni deach siden fodheisin cid la deachaiph atrimther.
tria tsaordatait ind sin .i. int alt aigenta immorro do: aus .i. suidhiugte.
ar mad ainm compariti doberitsim arin gcoindeilcc uile? Ni ansa.
Posit cetumus: ni dersgaig do
Comparit immorro seoch derrsgaigid do neoch & derrsgaigther
Superlait immorro ni derrsgaigther di conid airisin is ainm foriata in conndelg uile.
Atberat araile foirend connach dersgaighther do comparit acht do derrsgaigit araon .i. comparit et superlait.
Bec brab-beirius comparit, mor brab-beirius superlait.
Caiti conndelg cheille cen soun?
Coindelg suoin cen cheill
Uirgilus, Uirglior, Uirglisiumus no-rad frie sin arai tsouin & ni bfuil connelg arai cheille and, ar ni conndelgter anmanda dilsi do gres, acht is cruthugud frie fousgadh andsin.
Coindelg souin gan cheill
nobiad sin iar soun et ni bfuil iar gceill.
Coindelg suin & ceilli imalle, amal ata & is hIsin in connelg techta.
Coindealg tsoin & ceille imalle .i. magnus, magior, maximus &rl.o.
Pid dano maith & ni bi derrsgugud di, ut bounus fó Die.
Bid dano conealg and et ni dia hinne fein dersgaigius
.i. is somillsi an muir Ponteca oldat na maire oile olchena; & ni hiarsani badis somillsi acht is luga a serbiu.
Conndelg cotursna andsin don indsi dono.
Etargaire inchouisg i persainde cetumus .i. uindsi uindsie oundar: uindse no sonnse .i. uainse no sonnse: uinnsi .i. uainsi no suinnsi: ondar .i. ander .i. aund a fir isin nem,
Uindsie .i. an fer: uindsi an ben: oundaur .i. in dem.
Etargaire incouisg persainde .i. me budein, tu budein, se budein &rl.o, amal adubramar romhaind.
Etargaire persainde a ngnimh: dorignes, dorignis, dorigne; dorigensum dorighensat, dorigheunsait.
Etargaire persainde i ceussad .i. a foditen dia n-echtair .i. nom-cartar-sa, not-carthar-si, carthar-sim; non-cartar-ne, nobar-carthar-si, carthar-sim.
Etargoire deurrsgaighti a ndersgugud .i. fouthugud in cetna graidh .i. poisit: forran .i. forrain fair in gradh tanaisi .i. comparit: fourmoulad .i. formfuilled fair in treas gradh .i. formoulad .i. molad for molad reimhtechtach .i. brabh for in mbrabh toisiuch .i. superlait i maith et ferr et feurrsoun laisin n-Gaoidel coithcend i bfecmais in filed Fouthugud, immorro, & forran, & fourmolad lasidhe.
Etargaire meide a meudugud .i. mour & mouo & moosoun: & etargaire lugaiti a lugugadh .i. bec & lugha & lughasoun.
Atberait araile ni bfuilit acht cuig etargoire and, ar is aon-etargaire leo na tri hernaile deighencha .i. edargoire méte & lugaide occus eutargaire dersgaigti a nderrsgugud.
Cie adberadsim eutargaire mete a metugud & eutargaire lugaite a lugugad is ionand et etargaire dersgaigti a ndersgugud, ar is derrsgugud in meud et in laighet fil inntip beuos.
Etargnougud beurla et ni ar cheana, ar roghaphar na da perla ina fecmais fir don foirind ceachtar Gaidelcc .i. guth ealg .i. guth irdercaigti.
Elg .i. Eire .i. guth Eirennuch andsin .i. berla is gnath i n-Eirinn dano.
Ní certtuirem na gcinedh ar ni phfilet do reir inn ugdardais.
Secht bfeudhu oiredha filet and fo aisti an Gregaid .i. ebo et oir suas.
Itberat araile co mad aonleapar int Uraicipt uile.
Is iat adber sin an lucht-sa anuas dono .i. ua Bruic cona tseitchib.
Atbeurat dano in lucht-sa sis is liophair imda .i. hua Coirill & ua Coindi et na maithi ar cheana.
Do thoit na h-aipgitrech dobeir frecra sound et ni da hurbernadh .i. is fairre uile liess da eurndail do beith fuoirre.
Da erndail .i. da fir n-aile, uocales et consanantes.
Madh fo athargab beus ni con fil isin coipdi, iss ed bid foullus as sin go mbetis and guthaige na turgbadis per se & na tagendais sillaib per se.
Go heiccintech is coir a beith .i. connahi.
Atber ua Bruic is dobriathar.
Adber ou Find immorro is comacomal & ag frecru o da-n-imorr o fil ag clusail na nuimre Atat tri heurnaile for fuirmed foucal.
Patronoimic is leithe a fuirmed quam a innde ar ni hebertai do reir a inde acht risin patronomic dogentai a patre & aderar riu uile cid a patribus .l. a matribus beit.
is cumga a fuirmed quidim deiside quam a inde.
Robad dir deiside lapis do rada fri gach ni tarraigther cois.
is comforlethan a fuirmed et a inde, ar ni habar bonus acht bail a mbi cail bonitatis.
Laitneoir .i. lethan foires .i. ara leithe fouirius cech ni a n-Laitin: no Laitneoir .i. ar feuphus a treorach isin Laitin.
Ni lanceurt dochoidh in Gaoidel i ssund ac deunam muiti dona taophomnaibh ar in fath sin .i. ar a tosach do airisim occa & an dered do chur uada, sic est in beithi-luis, ar robdis muiti uile na feudha ar in bfath sin no ceudna.
aris ed fil doip-side tosach a n-anmando do airisim ag nech do deunam foucail et a nderedh do chur uadha, amal ata ailm .i. a & onn o & araill and dano die ndenait muiti dona taoboumnaiph agon Gaidel i dtossach do airisim aicce. Robtis muiti uile litri na haipgitre Ephraide & Gregda, ar is toiseach a n-anmand-side do airisim ag nech et an deired do chur uad
alebh .i. a agconn Ephraide, alpa .i. a icon agcon Gregda, ailm agcon Gaoidel.
Is amlaidh sin atat na tri haipgitri .i. i dtusach do airisim ag nech & an deredh do cur uad.
Is ar seichim Gregda immorro & Ebraide bud couir don Gaoidel int ord dorinne et ni arai comdis muiti iar mbrigh na dtaobomna uile, sic nach dat muiti ag Ephradaiph & ag Gregaip na consaini uile cid i dtousach do airisim leo.
Ma do reir immorro na sgrephtra naibe & ughdair in leighind is i in aipgitir Ephraide is bunad don aipgitir Gregda & Laitianda & don bethe-luis-nion a n-ogaim cen co n-indisit ugdair in leighind
aleb isinn Eabhra, alpa uadha-side isin Greic, a isin Laitin, ailm isin Gaoidilc ogaim.
Inscie tra dano inde in focail is indsge, ar is ind sgie fil iar gcomtach isinni is a sciensia, an ecna, i n-aendefoghair.
Ni ceart dochuaid in Gaidel i sund .i. tiachtain dó o aipgitir co hindsge cen taithmech sillaibi no-eperta rempe, ar is tousacha iat quam innsge.
Femin & reliqua .i. foimin .i. mion an ben i n-athfegad in fir: no fo an bfer bis an ben.
Mion foir deisidhe an ben.
Deithpir raindi .i. idir da raind .i. ingen & mac is he in banmac-sa d'airighti go ttugad as sin co nderna fermac co rannda de a ndeipir iter in mbanmac & in fermac
Is he deismeracht na hetargaire i ssunda iarsin deuda remaind .i. irland & indsge .i. taithmech deidhe and for aird .i. taithmeth masgail & feimin do neoch dofuisim et o ttuismither .i. a tuismiud and o mnai et ata tuismiud di .i. in modh ar a tuismed si budein o neuch oile & dano an modh o dtuismend-si cloind uaithi pudein na triau &rl.o.
Iss iarmo si tucc erchoiliud aiccenta
artanic taithmech aigenta reime, quando .i. tuismiud saorda & tiusmiudh aigenta ideo dorad ercoiliud aigenta ar aird hic. Incusg et innde et méud is amlaidh so is treidhe in sechta remaind.
Ina hetargaire incoisg persainde uile ig gabail fo incousg, oir is incosg fil inntib uile.
Etargaire derrsgaighti i nderrsgugud ag gapail fo inde iter poisit & comparit & superlait.
Etargaire meidi a meudugud & etargaire lugaite i lughugud ig gaphail fo mét dip lionaibh.
Conid hamlaid sin is treidhe in sechta remhaind.
Adberat aroile immorro is deda dip lionaibh.
Is amhlaid so beus oun .i. eutargaire dersgaighti a nderrsguccud ic gaphail fo indi, sicut prius.
Etargoire meidi a mheudugud & etargaire lugaite a lugugud ic gapail beos fo meud, is amlaid sin feughthar so conid deudo.
Caiti deochur ider is e & uindsi?
Ni ansa.
sloindedh persainde saindredaige indsin .i. uatuaslaictech, ut:
uindse uait in fer saindredach cona anmaim, ut poeata:
Uinnsi cugat in gillccuccan Mac rerccuccain .i. Lonain Bith gach maith agat ar a cindguccan .i. long brab iffin A ceundgagain .i. a Chind Geuccan.
Sloinded coitchend immorro amal ata se in fer et ni feus cia saindredach acht is fer tantum, sic uindsie & si & oundar
Cidh fodera in irland conid indsge & conid edargaire .i. intan is indsge is ag sloindedh indsge a haonur bioss, et itberat araile is e in fer, uair is remtsloindedh i ssuidiu.
Is and is etargaire intan isbeurar uindse.
Sloinded cenil amal ata etargaire ioncoisg i persaind .i. issin persaind fein ita a hincousg co n-aithnigther trit icc slouinded ceutpersainde, et persainde tanuise .i. triena n-ioncosg doip budeine & tre persainde amal atat na hetargaire aile.
Cidh ar narbo lor lais-sium a n-etargaire incoisg persainde a rad me nama con n-abair me budein?
Ni lor eim, uair is deimnigte et is deiligte eimh rie cach persaind a rad me budein,
.i. is me budein & ni nech aile intan isberar egomit.
.i. biaid gurab deimnigthi cach ni athraigther.
Fogaphar dano comparit cen amal ata:
Dulcis est mare Ponticum quam setera mairia .i. is somillsi an muir Pountiogda oldtait na muire oile ar cheuna & ni hiarsiní batis somillsi acht is lugam a serbi.
Coindealg in edtachtau son.
Coindealg n-edteuchta in ceudna hernail ind Airraiceptau .i. fors ferr anfios: etoechta sin ar ni maith ind anbfios.
don ceudliophar.
leaphar Feircheirtne sundo.
Log do Emhain Machuo: & aimser do aimser Concapair meic Neusa.
Persa do Ferchertne file.
A tuccait dono do breith aossa faind for seis.
Duiphithir daol dath a berrda Ge raga co ngeog na craunn, Caisithir casnaide a chul, Glaisithir sul frie bugha mor.
D: b.
h: br.
sc: th: tt: br: n: rbr t.
c: b.
n: cusnt: rb.
u: ds: n.
gl.
r: ch: mu.
rt.
Sechtau frise toimsighther Gaidelc .i. fidh & deach, reim et forpaid, alt & indsge et etargoire.
Seuctu .i. seiptim a bunad Laitne: secht n-ai a inde: no sechtui i n-ai.
Secht do aiph domiter and .i. secht n-aisti na filidechta & vii mbrousnacha na bairdne: no ais soigti die mbe a n-eolus & A airbert .i. a airiom .i. vii primeillgi na filidechta .i. vii mbrosnacha na bairdne: no secht ndeichit na filidechta i nd-ecmais dialta, ar ni bfuil in sechta andsin is aire rofagpar.
Coitcend et dilius, ruidlius & indlius, connagar don focul is sechta.
Coitcend do cach uile airem sechta frisand-euprad.
Dilius do diuitip na filidechta.
Ruidlius don cetairm frisand-euphradh .i. fri vii laithib na sechtmaine.
Indlios a thapairt for airem aile acht four a Tomus, .i. mensura, a bunad Laitne .i. tomeus a inde: no tomess .i. to teunga a airbert & meus aire fein: no cudrumad a airpert .i. meus dognither o theungaid.
Is fisid an gne no in cinel in tomus.
Is ceinel eimh.
Cait eat a ngnee?
Ni ansa.
Tomus filidechta et toumus bairdne & tomhus prosta .i. a breith frie seachda cach ae diph.
Caiti ruidhlius & dilius, coitchend et indlius i tomus?
Ni ansa.
Ruidlius do filidecht a preith re sechta.
Dilius do bairdne a tomus re cluais et coir n-anala.
Coitceund indlius do prois .i. coitchend o dialt imach.
Indlius do sidein, ar ni fil alt aund.
Cindus aithfeugthar in foucul is sechta fri vii laithibh na sechtmaine?
Ni ansa.
Grian mar Doumnach .i. fiodh.
Eusga mar Luan .i. deach.
Mars mar Mairt .i. reim.
Meurcuir mar Ceudaoin .i. fourpaid.
Ioib mar Dardaoin .i. alt.
Uenir mar Aoine .i. indsge.
Satarn mar Satharn .i. eutargaire.
Conid amhlaidh sin cuirter na vii n-airdrenda & vii n-aiste na filidechtu & vii la na sechtmaine fri comuaim n-uad, a tri a ndialt, 's a tri a reucomarc, & a haon a n-iargcomarc.
Gaidelc.
guth Elg .i. Ealg Eire .i. guth Eirennach .i. berla Eirenn: no Gaidelcc .i. ealg oirderc .i. Gaaidel rus-oirrdercaich, ar ni duthcha do reir an indaithmige sin ina do cach ni dooirdhercaigh Gaidel.
In gach Gaidilc tomustar re sechta.
Is edh eim a secht dialt & cid edh oun touimsighter iar saordataid, uair adcodar a chondail amal ata fe-fri-er, & ni gach sechta domiter and, ar is aonseachta fil aund.
Connaghar dono a secht fo tsecht.
A sechta .i. punad & inde & airbert, coitchend & dilius & ruidhlius & indlius in gach focul don tsechta.
Fid ceutumus .i. fundum: .l. a funo a bunad Laitne.
Fo eadh a inde isna foclaib.
A airbert .i. a thapairt for v fedhaib fichit inn ogaim: no airbert .i. air epert .i. eipert aire .i. litir no guthaighi no consaine fair.
Ruidlius, dilius, coitcend, indlius, do feudhaiph.
Coitcend doip uili fedha do radh Ruidlius do feudhaiph airedhaiph.
Dilius do forfedhaiph.
Coitchend immorro dona taobomnaib acht uath.
Indlius immorro doip-siden, ar ni taophomhna itir
hnon est litera sed nota aspiracionis .i. nochan fuil uath conid litir acht ata conid not tinfidh.
Tinfedh .i. tinugud feudha .i. neimtniugud feda do radh riu sin uile acht is dilius & indlius & coitcend daip ouile.
Fid na filidechta .i. in ceudna fiodh airedha phis a bfocul an imfrecra, & an taophomna docuirither reisin bfiod sin do thapairt ar aird, & go rab inand fidh oiredha beas a dtaopcuibdiph an raind & a n-imfrecra na dtarmartcend.
Fid in anma prosta in cetna fidh airedha bis and & in taobomna docuirether reisin fid sin & deuoch .i. traig i frithindlidhech Laitne.
Deach .i. di fuach intan is dialt: no daghfuach no defuach intan is recomrac: no is de fuaigther int aircetal .i. coruige ocht sillaoba.
Connagar dono bunadh & inde & airbert, coitchend & dilius & ruidluis & indlius a ndeach.
Punad quidem onni is tectum .i. didiu arinní is ditiu in deach do gach round.
A inde immorro daghfuach no defuach.
A airbert .i. o dialt co bricht: no focal aile fair .i. sillab.
A inde dono diph fuaigther intan is sreth.
Coitchend doib uile dialt do rad riu, ar is dialt doformaigh for cach n-ai dibh fri araile.
Dilius iar sun didiu: ruidlius iar ceill & son imale ina n-anma dilsi budhein do radh fria cach n-ai .i. rechomarc no iarchomarc &rl.o.
Indlius do dialt ainm deigh dona vii ndeachaibh aile do radh fris, ar ni foil alt and,
cenib deach-side fo deisiu is la deachaib atsamaighther.
Deach na filidhechta .i. in lin siollab mbios isin rund.
Deach in anma prosta in lion sillab mbios isin ainm .i. a fios cie deach do na hocht ndechaib doroich int ainm.
Reim .i. re uama aei a indi antan is filidhecht: no uaim dognither i reidhe cen comuaim tomuis dligthig antan is bairnde acht tomhus fri cloais & coir n-anala: no raidh uaim intan is proiss.
Reim dono cém a airbert: diall no tuisil a bunaidh Laitne: no rem a bunadh .i. onni is robamus comsuidigti.
Ruidlius do rem d'fidh for fiodh i filidecht.
Dilis do taibrem cethorcubaidh filidechta & bairdne.
Coitqent do rem suin cin cheill & do rem suin & cheilli imale.
Dilis di prois.
Indlis do rem suin nama, uair ni filltir.
Cesc, in gne no in cenel in rem?
Is cinel eimh.
Caitet a ngne?
Ni ansa.
Reimh fidliachta, & rem bairdne, & rem proisi.
Da gne immorro for filidhacht & bairdne .i. rem d'fidh for fidh & taobreimh.
Rem d'fidh for fidh cetamus:
Colum caidh comachtach.
Sian sleibi slatu seiscind, &rl.o.
Taobhreimh amal ata sund:
A Flaind, a luam in gaisce grind Co Maistin moill;
It glana, it gaoth, it gart, no it garg, do rinn, no it grind, It laoch, a Flaind.
Ceithri gne immorro for prois o reim .i. reim suin amal ata fer, ar is as reimmthar.
Rem ceille dano amal ata Patraic.
Ni herecor a reim suin, ar is aondelb for a ainmnigh & for a ginitil.
Reim suin & ceille imale, amal ata Fland Flaind.
Taobreimh prosta me budein, ar is taobhreim cach ni nach lanreim.
Treide ara togtar reim .i. reim as amal ata fer, ar is as reimnighther: reim ind amal ata fir, ar is ind reimnigther.
Reim ind & as imalle
in fer, ainmnid & inchousg aund imalle.
Reim dano ceim a airbert:
Bellat mathair Niuil neimhnigh Do claind Laidin langeimligh, Fuair bas a lo greine glain, Ceile Feniusa Farsaidh.
Cia taopomna na techt raind? mbeth-luis-nion an ogaim On lo rocruta na ceoil is guta lasin Laitneoir .i. v consaini.
Connagar dono i ssund bunad & inde & airbert, coitchend & dilius & ruidlius & indlius.
Bunad quidim oní as robamus amal adrubrumair.
Re & uaim a inde.
A airbert .i. ceim.
Coitchend dona huilib reimendaiph reim do radh Diles a beith a n-uathad.
Ruidles a beith a n-ilar; no diles do reim na bairdne.
Ruidles do reim na filidhechta.
Indlius do reim na proisi: no indlius reim inn uathaigh i n-ilar cen adcodar a ilar.
forpaid .i. fair bith for in bfocul no forsin rand .i. forsail & airnin & dinion disail: no forpaid .i. fourbeoaid intan is forsail: no forpaid intan is dinion disail: no fair bidh intan is airnion.
Forbaidh .i. foirbeoaidh .i. foirid in mbeo i dtuigsin ind anma dia dtapharthar in forbaidh no in rand dia breith re seachta.
Caiti bunad et inde & airbert, coitchend & dilius & ruidlius et indlius isin focul is fourbaid?
Bunad cetoumus: oni is accentus .i. formairius, ilgnuisseach.
A inde .i. fair dipad bid foursin bfoucul four fot no cumair .i. airnin, forsail, dinin disail: no fourpaid a airpert .i. for fhidbaith dono a airbert.
Couitchend dona huilib forpaidhibh fourpaid do rad Diles a beth for fut no gair.
Rudlius a radh fri fourbaid fordingi.
Indlius do fourbaidiph dul a loag aroile .i. do da forbaid na nguta & do aonforpaid na gconssaine: no forbaid ilair for forbaid uathaid: no forpaid fuit four qumair no forbaid cumair for fout: no indles cen a fuath do sgribend.
Forbaid intan is foursail .i. sail fair no foursail .i. four fuilliud iarsinni foutaighes an foucal.
fourpaid antan is dinion dissail, sech ni nion ni sail acht is duir: no dinin disail .i. disin difuilliud .i. nemfuilliud.
Forpaid dono fair bid intan is airnion no forbuaidh intan is airnion.
Airnin .i. eirnidh nion: no fourpaid .i. for fhidhbaid a airbert.
Ruidlius do forsail.
Dilius do airnin.
Couitchend do dinion disail.
Indles do fourpaidip dul a log araile .i. do da forpaid na nguta & do eunforpaid na consaine, ar at iat tri fourbaidi docuisin .i. airnion, forsail, & dinin disail.
Airnin arding defidh .i. ding fil and is teirce feuda fodera .i. di fo diultad co nach fidh acht is taobomna
ceund no glound.
No airnin arin bfoucal fir-dinggeas a deiredh Dinin disail ar gair geipid .i. di fo diultad co nach nion co nach sail gairdigius in foucal acht duir, ar is duir sgribthar ag ionchousg na fourpaide sin
feur & leur & gach timourta oulchena.
Forsail for fuot feudair .i. sail fair forin bfoucal dia fot amal ata bán & lán.
Alt onní is altus: uasal a bunad Laitne: no onní ailter ina menmain no go feiser cia halt airchetail berar re seachta .i. in nath, no ind anair, in laid, no ind emain, in sethrad, in seutrad, no in sainemain, in dian dona dianaiph o sin anonn .i. ota na seacht primaiste inonn is o deach slouinnter.
Alt .i. onni ailter ina menmain.
Alt in anma prousta .i. in re n-aimsire bioss iter na da tsillaib a inde.
Alt go bfeisser a airbert.
Connaghar dono bunad & inde & airbert, coitchend, dilius, ruidlius, indlius isin bfoucul is ault.
Bunad quidim oniss altus,
A inde dano .i. ail fuit no oull ait no ailid.
A airpert .i. aigned saordatad.
Coitchend do gach alt, alt do rad ris.
Dilius do ault saorda no da ault bauirdne.
Ruidlius da ault aignid no filidechta.
Indlius do dialt, ar ni bi ault and: no alt aiccenta a n-inad ailt tsaorda no alt saorda a n-inad ailt aiccenta: no ruidlius & dilius, coitchend et indlius & Alta ruidlius do ault filidechta .i. aisti.
Dilius immorro do alt bairdne .i. do aisti coitchend, no do fouclaiph na proisi, & coitchend do gach focul i mbi alt.
Indsge .i. co bfeisser an aisti urdalta, no go bfeisser in se no in si in aiste beraid re seachta, amal rogaph: is e in nath, is i an laidh.
Indsge an anma prosta .i. firindsge no banindsge no deimindsge.
Connagar dono bunad & inde & airbert, coitchend & dilius & ruidlius & indlius ind indsge.
Bunad cetamus: oniss ouratio a inde .i. innis coi .i. coi innisti neich Airbert dono .i. irlapra.
Coitchend do ferindsge & do banindsge & do deimindsge: no indsge is coitchend do ferindsge & do banindsgi
Flann no Ceallach: no is couitchend dona huilib masgal is se.
Dilius antan raiter, is si sron no suil an fir: no is he beul no fiacail na mna.
Dilius is se an fer, is si in beun.
Ruidlius intan raiter, is e bel no fiacail an fir: no ruidlius is se an fer so, cona anmaim saindredaig.
Indlius is e do radha risin gcrand na tuismid ní ier n-aiccned no intan fedhair indsgi for araile.
No bunad & inde & airrbert, coitchend & dilius & ruidlius & indlius.
Indsge, sgiencia, a bunad: indis coi a inde: sgouthecne a airbert.
Ruidlius do indsge aiccenta caom.
Dilius do indsge aiccenta euccaom.
Coitchend indiles don indsge saorda.
Indlius ar indilsi.
Couitchend ar a gnathugud: & etargaire .i. co feusair ind aisti eurdalta bera re seachta .i. in nath debrichta no in trebrichta, an laid ar a chair no in luipencoussach no in imrind bera re seachta.
Etargaire an anma prosta, is se an fer urdalta no is si an ben urdaulta.
Caiti bunad & inde & airbert, coitchend, dilius & ruidlius & indlius an etargradiamus .i. foruaslaigthech a inde .i. euturgnod goutha quia fit gair .i. guth.
Airbert .i. a breith re toumus no re seacht: no eipert aire .i. deiliugud no de dualugud.
Coitchend dona huilib etargairibh etargaire do rad riu .i. couitchend i n-ord comairme.
Dilius a rad risna seacht n-etargairip tuas: no do etargaire inchoisc i persain, uair is sloinded persainde sandradaige he.
Ruidlius a rad fri hetargaire deurrsgugud a nderrsgugud, uair is si frecrus in coindealg: no ruidlius a radh re hetargaire a tomus no frissna hetargaire iar ndilsi.
Indlius .i. etargaire inchoisg persainde: no a rad fri heutargaire aile cenmota in sechta tuas do neoch dip na feo air coindelc.
Coitchend indlius immorro dona heutargairib ar cheuna.
Couitchend a n-uord comairme.
Indlius do neoch diph nat frisgair in coindelcc.
Cesc, an gne no in cinel in fidh?
Is cenel eimh.
Masa cinel, catet a gnee?
Ni ansa.
Fiodh saorda & fidh aigenta.
Fidh saorda .i. fidh ind ogaim.
Fidh aiccenta .i. fiodh na coille.
Fidh in ogaim, an gne no in cinel e?
Is cinel eiccen uair techtaig gne .i. fid airechda et fourfiod et taobomna, is e sin in cinel cinelach gnethach .i. an fiod.
Cesc, an gne no an cinel an deach?
Is cinel eimh uair techtaid gnee .i. secht ndeich na filideechta.
Is e sin in cinel gneithech fogapaid ocht n-ernaili na filidechta.
Cesc, an gne no in cinel in reim?
Is cinel eim, uair techtaid gnee .i. da gne filidechta et bairdne .i. reim d'fiodh four fidh & taopreim lanreim
Coulum caid cumachtach &rl.o.
Taobreim
A Floind, a luam an gaisgid grind.
Ceitheora gnee four proiss o reim .i. reim souin gan ceill, & reim soin & ceille imalle, & taophreim prosta, & reim soin nama.
Reim suin gan ceill cetumus .i. fer, Reim suin et ceille imalle .i. Fland Floind.
Taophreim prosta me pudein.
Reim suin nama .i. Patroig Patroig.
Ni hairecar a reim souin, ar is aondelph fora ainmniugud & fora ginitil.
Tri gneithi ara togtar reim ind, & reim aus, & reim ind & ass imalle.
Reim as, amal ata fer, ar is as reimnigther.
Reim ind, amal ata fir, ar is ind a reimniugud.
Reim ind & ass imalle, amail ata in fer .i. ind teit í & ass tét á .i. reim ind ina dualgus foghair uathaid & reim as ina dualgus foghair ilair & ind imalle & ina dualgus ceille imalle: no reim ind .i. Patraic ar ni bfil as iar soun.
Reim as .i. fer fir, ar ni fil ind iar gceill.
Reim ind et ass imale .i. Fland Flaind, ar ata ind iar gceill, & ata ass iar son.
Is e sin in cinel cinelach gneithech ceinelach rocoumad sound forsna reimendaib.
Is e in reim .i. reim Laitne no Ebra no Grege no Gaoidelce as a fogbad bunad an focail, uair ni bunad acht cechtar de no dib sin.
Cesc, an gne no in ceinel in forpaid?
Is cinel eimh, uair techtaid tri gneithi.
Is e sin an cinel foura dtaurrustar tri gneithe na Gaidelcci.
Cesc, in gne no in cinel int alt?
Is cinel eimh, uair atait tri gnee fair .i. alt saorda & ault aigenta & ault go bfeisser.
Ant alt co bfeisser immorro teuchtaid coig gne & coig cinela.
Cesc, an gne no in cinel ind indsge?
Is derp conid cinel tria chail na tri n-indsge sin & teachta na tri hindsgi.
An cenel deochraigius daoine an domain.
Cesc, an gne no in cenel inn etargaire?
Is ceinel eim, uair is diairmhiti a gneithe.
Is e sin in cenel etardeochraigius na huile.
Caiti eisi in tsechta frisa dtoimsigther Gaoidelc?
Ni ansa.
Eisi feuda .i. in blog aieoir teipidi gaibius an fhiodh i n-elluch in focail, ut in file:
Eisi fedha is freitighe, Ferr daiph a aithne ogaibh, In blad eieoir theipidhe Techtas ind eallach foucail.
Caiti eisi deiich?
Ni ansa.
An lion no in uaiti tson n-aonconngbalach ainmnigther o dialt gou briocht cona n-athgapail diplinaiph.
Caiti eisi reime?
Ni ansa.
An bruud fillti fourbriste fogarda fil otha ainmniugud in uataigh co foxlaid an ilair.
Caiti eisi forpaide?
Ni ansa.
In tormach no in dighbail aimsire airigius aigned a gcomsinedh fri fogur.
Caiti eisi alta?
Ni ansa.
In toi tengad fil don filid ag ceimniugud don litir for araile mad alt saorda, no don tsillaib four araile mad alt aiccenta.
Caiti eisi indsge?
Ni ansa.
In foulud firen foirbthe feudhair isna trib cenelaiph.
Caiti eisi etargaire.
Ni ansa.
Ant athfeugad meidi inde no inchoisg no eiterdethbere no etarderrsgaigti rodealph Die iter na duilib.
Eisi .i. go mbeith esse d'ecensia .i. mar roinnius rann & uilidhecht .i. mar ta crand & a geuga & a cousmailius.
Ese cruthoigti & eisi adbarrda:
Iss ed is eisi adbarrda and .i. mac do geineimain on athair & a cosmailius.
Is ed is eisi cruthoighti and mar ata mac aga foghlaim o oidi no maigistir; & fiagfraidh int ugdar cie ai is uaisle, eisi cruthoighthi na eisi adbarda, & ader gu rab uaisli eisi cruthoighthi: & is he a adpert sin nach bfil acht damna arna geinemain and no go gcruthoigther he o fhoglaim, ut Plato.
Cret iat na tri hernaile ata agin Laitneoir frecrus na secht n-etargaire agon filid?
Ni ansa.
Coindealg & pronomen & dobriathar.
Secht .i. sechta do aib domiter and .i. secht n-aisti na filidechta & secht n-aisti na bairdni domiter isi bfocal is sechta .i. seiptim sin.
Punadh no capail deside fri sechta do aibh and ai .i. secht n-aisneissina na secht n-aisneis no focul so anuas in seacht atat iar n-aisneis isin bfocul is seiptim co fail deiside in sechta do aib ind ai .i. ind aisneis Breith rie secht gach ai .i. foucal na filidechta cach ae diph .i. foucal do breith re secht an seuchtsa anuass do iarair and sic iarrtoigther i sidea aile .i. a bfoclaibh na bairdne & na proisi.
Ruidlius do filidecht & is aire is mo is ruidlius do filidecht, ar is innti is moum recar a les imfhrecra imcupaid.
Dligther comardad do beith iar bfeudaiph airedhaiph, conid aire sin is ruidlius do fhilidecht.
Dilius do bairdne, ar is lugam rig a less comardad imcubaidh dligther do iarair innti acht conub binn re cluais & co rab comardad cheudna & in gach Gaidilcc & Is douilig cetus dialt aontsillaopach do tomus fri sechta.
Is amlaidh so eimh, uair fogabar deiliugud aimserrda cen go bfoghabta deiliugud folpthaigi.
Is amlaid sin toimsigther dialt fri sechta & ni gach sechta frisa dtoimhiuster Gaoidelc, ar is fri haontsechta toimsigther hi .i. frisin sechta romaind .i. fidh & deach sic a bfoclaib ailiph in tsechta.
Iarroigter bunad & inde & airbert, coitchend & ruidlius & dilius & indlius.
Lorc Luocha hEgbric hui Briain, Gourt a mbith bouth brat seoil, Aide Mide meic don Grein, Sidhe na haoine im feil Eoin.
Iarraigther isin rand so soudhcuipdius .i. soad cuipdiusa, & cretcuipdius & lethcuibdius; & iarraigther isin deigenouch beous salcuibdis & cretcouibdius, lancuibdius, iargcuibdius.
Coitchend doip uile deich do rad Dilius iar soun dialt do rad fri gach n-aontsillaib neamciallaidi, sic est coax & ar a tsuin nemciallaide sin: no dilius a radh iar bfougar friu uile.
Ruidlius iar gceill & soun imalle .i. gach bfail i mbia deich ciellaidi.
Caiti tomus fri sechta .i. an fiodh touisech biss isin ruond, & an taobomna toisech do tapairt ar aird; & go bfeisiur in da taophcupdius an raind .i. go raibe an fhidh cetna beass a n-imfhrecra na da tarmortchend; & co rab inand a lion do taophomnaib beus impo; & go bfeiser cia deach dona hocht ndeachaiph doroich an aisti; & go bfeiser in taophreim no in reim d'fidh for fiodh; & co bfeisiur cia forpaid bes a bfoclaip ind imfhrecra; & co feusair ca halt dona secht n-altaibh an ercetail .i. na filidechta.
Indsge .i. go bfeiser an se no an si an aisti & eutargaire gne n-aircetail do gne do tomus re sechta, & intan ba rosgad no tomusti and cibindas notomhusti; ar ni bi lancubdius no taobcupdius and.
Ni ansa.
Do foclaib forbta ainaile rotaisbenad .i. don coicid focal, oir is coic focail romesad a n-anail in filed.
Caiti secht an ochta in Airraiceptu?
Ni ansa.
Intan is ocht ndialta i mbricht, is andsin is secht n-alto and.
Caiti in foucal aoncongbaulach, deconngbalach, treconngbalach?
Ainmnigther o triun.
Ni rodilssi dó an trian o n-ainmnigther ouldas in dá trian o nach ainmnigther .i. iargcoumarc, tretsillaebach.
Caitet na da taophoumna gauphus greim guthaige .i. coull & ruis taur eis a
Cuormac baurd: pa seussach, im pa seung, Im ba treusach, turme nglound, A Criosd!
in congena friom?
O ti go techt tar forliond lound.
.i. reimtsuidhiugud da tsillab iter da choumuaim fidhraid, is Isin an lourcc buddein bios uag imfulung an foucail co auraile et ni louitend couir fiodraid:
Cie leuth cou prath ier gcuairt chruos Cusalua mo chouplauch creus: ba souir no siar, ni suaill, Im ba bi-thuaidh nou bu-deus.
‘Lound’ & ‘leuth cou prath iar gcuairt crous,’ a fidhrad freucuomail sin no gu dtainic dialt n-eitterleime etraiph.
‘Cia’ iter ‘lound’ & ‘leuth’ an dialt n-eiterleime .i. eiter deired in roind toisigh & toussach an rouind deighenaigh.
Cesc, caiti toumus fri fiodh .i. caiti iat na feudha frisin a ndentar an toumus?
Ni ansa.
Co fesar a lion, a llion et a n-uaiti et a mét et a loighet, a gcumang & a n-eugcuomaung, a nert et a n-aimnert.
Is ed a lion .i. cuicc aicme an ogaim et cuiccer ceucha haicme.
A n-uaiti .i. aon .i. aonaicme.
A meut .i. a toirne, .i. nion .i. coic flesga.
a laighet .i. aonfleusg
bethe.
Caiti deochair iter a cumang .i. a feudhaib & a neart .i. a bfedhaib airedhaiph fri suidugud sillaibe.
Ni ansa.
Cumoung cetamus: intan dogniat guth ind-aonaur .i. a no o no A nert immorro antan dusbere fri suidugud a sillaibe, amal ata bethe, ailm, souil; & luis, ailm, souil.
Caiti deochair iter a n-eugcumaung & a n-aimnert .i. a dtuoboumnaibh fri suidiugud sillaibe.
Ni ansa.
Egcumoung cetamus: antan is fo nialus na guthaige amal ata fidh: no egcumong .i. intan don-occaibh uath cend douiph.
Caiti deochair iter a n-egcumang & a n-aimnert?
Ni ansa.
Egcumang cetamus: intan is fo nialus na nguthaige, amal ata fidh .i. a taophomnaibh intan don-ouccaiph uath cend doiuph.
Fior eimh, ar ni tuigter na feuda deghenchuo filit isna defougraibh sin tria na gcantain fo chetoir.
Aimnert ummorro antan bit ag comhsuidightiph cutrouma na ndefougar isna forfeudhaib, amal ata fer & beun.
fedho gaucha haicme & o aon go cuicc cach ai .i. oenfleisc go coic flesgaibh .i. amal ata bethe 'na haonur & nion 'na cuicciur doib. Gne aile:
Egcumong cetuomus: antan piti fo nialus
lasin Laitneoir: no intan biti tri guthaighe a n-aontsillaib lasin n-Gaidel
Briain, gliaid, feoil, beoir.
Caiti deochair iter an egcumoung & an aimhnert?
Eccoumong cetomus: intan na bit comung occai.
Aimnert immorro ni berar a comang uadhaibh auchd ni mor chena i bfarrad na bfidh n-airedha.
Aimhnert immorro intan biti fo consanachd
lasin Laitneoir;iarum, cian & ciar, uuall & auall lasin n-Gaidel.
Lanchumang inntibh iter fedhaibh & taophoumnaibh co nd-ouorba uath .i. co ndofir-baidhe, no co n-irdiphand.
aicme ougaim & cuiccer gacha haicme cenmotha na forfeudha & o aon co cuic cach ai .i. o aonfidh co cuicc fedha & o aonfleisg co coic fleisgaiph co ndod-deilighther .i. is cain-nus-deiligther triana n-airde .i. trian a n-egcosg & it e i n-airrde:
Desdruim .i. bethe do deis an droma, is e aithne aicme bethe:
Tuathdruim .i. do leth tuaidh an droma, is e aithne aicmi uath:
Tredruim aithne aicmi muin:
Imdruim aithne aiccme ailm adiu & anaull. Aithne aicme na bforfiodh .i. on rand is mou rohainmnioged .i. ouna tri feudhaiph & is iat shou anmounda dringtacha ind ogaim.
Is amlaid sin imdrichaur ougam .i. amal imdrengthar crand .i. is amlaid ceimnigther isinn ogam aumail ceimnigther isin craund & iss ed is crand sound conair aipgitri ind ogaim.
Is hi frem .i. frem na craoiphi .i. saltrad four frem an crouind ar tus, & do lam dheuss remhat .i. aiccme bethe, et do lam cleith fo deoigh .i. aicme uath.
Iarsin is leiss .i. uait, & is fris .i. cuccut .i. aicmi muin, & is trit aicme ailm.
Tairis & uime aicme na bforfiodh.
Is amlaid sin deiligter feudha et forfeudha & taophoumna.
Cesc, cid ar a n-eibertar fedha friusidhe .i. frisna taopoumna amal fida?
Ni ansa.
Fobith domioter na taoboumna friu .i. a n-ainm prostu .i. iter fedha & taopomna & cainfuaigter na foucail dip
luis ailmi & bethe ailme .i. la & ba.
Is he sin in sealpad saorda cin reim acht reim remraithi .i. do fedhaiph nama.
Ita in comuaim amal ata fidh airedha in lethraind toisigh & in lethraind deirig i teit in dis fuaigedh in rand.
Cesc, cinnus domither frisna taopoumnaib amal fidha?
Ni ansa.
Cach da taopomna ar fidh a cupaid.
Is ed a cupaid iarum cach da coibfid a cubaidh co rabeth a fidh cetno beus i bfoclaiph ind imfhrecra & corab inand a llion do taopomnaib
bas & las, frass bras, cend lend, corn dourn, dounn counn, nem cel.
ar a n-aubaur feudha friusidhe .i. frisna taoboumnaiph? Ni ansa.
Amal iarraigther fidh airedha in anma icca breth re sechta, sic sin iarroigther in taoboumna bis and .i. isin bfoucal cauch da taopoumna ar fiodh,
Marcach autconndaurc ane, Eutach uime co nndath cro, A dath at gilithir geiss, Uan tuinne dath a da o.
.i. coll & ruis a n-agaid onn: no cro a cubaid fri honn tantum.
Bas lass, lancupaid indsin.
Taobcubaid .i. bras & lass: no is e ant aontugud co n-inandus & int aontugud cin inandus andsin.
Dedha airecor and .i. aontugud co ndeiliugud amal ata bas & las, & is iar comardad n-aircetail ata, uair is inand fidh aireghdha fil intibh & is inand taobomna deighenoch; sain immorro taobhomna toisich.
Caite ruidlius & dilus, coitchend & indlius do fedoibh do tomus friu?
Dilius do forfedhoibh.
Ruidles do fedhuibh airedhoibh.
Coitchend do taobomna.
Inlius do taobomnaib sic isna foclaibh ailiph in tsechta.
Conagur dono isin aipgitir bunath o aon, & airec o dedha, & a cor a tredhai, & a comuaim fri ceathardha, & a comhdluthugh fri cuicthi, a morudh fri sedhai, a foghail a sechda, a riaghul re hochta, a hincosc a noie, a fastad a ndeicthi.
Is e tra int aon tuas .i. Feinius Farrsaidh, in dedho mac Etheoir, in tredhath mac Aíngín, in cethruimthe Cae, in coicidh Aimergin mac Noine meic Nionuail, an seisidh Fercheirtne, in sechtmad a dalta, int ochtmad Cendfaoladh, an noimad a dalta, an dechmad Cínaotha, a fostad a n-aon .i. int uachdarach .i. Fenius .i. in trefocul.
Iss e so tosach an Airaicepto iar n-Aimirgin n-Gluingeal .i. Aimirgin a fearsa: a n-aimsir mic Miled arriacht:
Tochur Inbir Moir a crich hui n-Enechglas Cualund a loc: & tucaid a denma .i. Ir mac Miled dia tolugud go heningen amal ata i n-ar ndeoigh.
Ceasc cia rainig in beurla Feine, & cia hairm a n-airrniocht, & cisi haimsir i rriochd?
Iss e immorro irrainic Feinius Farrsaidh .i. in persa: ogin tour .i. in loug: in dara deisgiopul sechtmadad na sgoile.
Pa do Ephradaiph a bunadus & ba go hEceptacta rofaoided, fobith iss and batar a tusdige & pa hand ron-alt.
Is and roan Feinius feissin accan tour no go tdourracht a sgoul cuigi as gach aird i cionn deich mbliedan iar sgailed oun tour four gach leth, connaitchend cusin sai .i. gou Feinius berla na beith ag nech aile douiph asna hilperlaib, achd comad ouca a n-aonur no beith, no ag nech nofouglainnedh leo doridisi.
Is andsin doreiped doip in berlu-sa asna hilperlaiph rotaispenadh do aonfer diph, & pa he an fer sin Gaidel mac Aingin, uair is he is mo darothlaig, no torothlaig, & is he rob ferr diph conad he a ainm-sidhe fordota in berla sin, conid Gaidelc deiside o Gaidel mac Aingin meic Glunfind meic Laimfhind meic Eithiur meic Aghnomain do Gregaiph.
Inand tra Gaidel mac Aingin & Gaidel mac Eithiuir .i. da ainm patar four a athair .i. Aingein & Eitheoir.
Is andsin iarum doreiped in berlasa u mba ferr .i. a n-edargna in gach berla, & u mpa caoine .i. fri turgpail & u mba leithe .i. i gciallugud, iss ed doreiped insin Gaidilc.
Gach soun do na hairrniocht cairechtairi isna haipgitribh ailibh arnichta cairachtaire leosum doip isin mbethe-luis-nion an ogaim
It iet sin no huocht litri sechnait in Gaidilc dona haipgitribh aile.
Rolaiti iarum i feudha for leth & a dtaobomna for leth lasin n-Gaidel go bfuil cach dip four leth do araile ge nacha cumusg atait agin Gaidel amal atat agin Laitneoir: cros ar ani is crux Latine is croch agin Gaidel: grus ni fil a fregra lassin Laitneoir,
Aithne dam an lios Sech a teit an glas Inab imda grus An gob imda auss.
Ceitheora randa forfogailti agin tour .i. da deisgiopul sechtmogat, & da comairlech sechtmogat, da thuaith sechtmogat, da berla sechtmogat.
Is e primthoissech lasin ndernad an tor .i. Eber mac Saile, & Gregus mac Gomer otat Gregaig.
Laitin mac Puin otat Latianda, & Ribath Scout otat Scuit, & Nemruad mac Cuis meic Caim meic Nai Brec dano a rad so .i. Greccus mac Gomer do beith agin tour
in parabulamb genilogia .i. leapair geinealaige na n-Eapraidi .i. ni rabatar acht tri meic ag Gomer, Aisc, Necus, & Rifath a n-anmanda & Togarma iarsin go rogenair Greccus o n-ainmnigtir Greicc.
Ni raibi immorro ingra .i. ingar go mad mac do Gouimer Grecus, co nnach raipe ic cumdach an tuir amlaid sin.
Coumaimsirad andso sis.
Da bliadain coicat o sgailiud an tuir go flaithius Nion meic Peil, a do coicait dopoi a righe.
Ceithri bliadna dec ar tri fichit ar secht cetaiph o flaithus Nion co deired flaithiusa Tutaneis ri an doumain.
Is re lind rotoglad an Trai fa deigh secht mbliadna iarsin co dtug Aenias ingen Laitin meic Puin, conid deich mbliadna ar ochtmogaid ar oucht cetaiph o sgailiud an tuir Lauina & Laitin fein dorinne a caingin fris.
Is follus assin co nnach cert-tiaghait oes ind Uiraicepto co na bou in sescatmad primhtoisech an tuir.
Sgouta ingen Fouraind ri Eigipti o n-ainmnigtir Scuit et as sou rofaus .i. Nel mac Feiniusa Farrsaidh fer frichnamhach he go dtainig asin Sgeithia go magh Seunair mar a rapatar na teungtha ar na sgailed & dob ail leis do dtuicced se na teungtha & docuala ri Eigipti Nell do beith ag sduidir innto.
Dotogairm cuige fein he co tecusgad se na hEigipti fo na tengtha & tug se a ingin fein do .i. Scouta & onoir romor, conid uaiti ainmigtir SguitFeine o Feinius atbertai, Brig gan douchta, Gaidil o Gaidiul Glas garta, Sguit o Sgota.
mpau ferr & i mba lethe ina cach berla &rl.o .i. ferr leosim a n-etargna a mbith coumdis muiti uile quam a mbeth comtis lethguta & muiti amal atat agin Laitneoir. A mba caoine .i. caoime leis a cuig fo fut & a cuig fo lan & a cuig fo cruaidh .i. fedha airedha andsin.
Caoime leosim dono a cuig fo gair, a cuig fo bugu, a cuig fo deghfogair, forfedha indsin, quam aon quig fuithibh uile amal ata agin Laitneoir fo dichronus .i. nemcinnti no nemtsealpad.
Iss ed isbeir in Laitneoir gabait na cuig guthaige an greim sin uile
.i. atat na huile guthaige Latianda co gcaomnagtar & co roectar & co dtimairgter.
Leithe i gciallaibh & a bfouclaib & a leitriph.
Leithe i leitriph cetoumus.
Ni fil a frecra lasin Laitneoir.
Lethe a bfouclaiph dono .i. grus .i. cluoch & lind: ni fil a frecra lasin Laitneoir .i. grus & tanouch: gourmaulo lasin Laitneoir, gruth laisin n-Gaidel dia frecra, Gourmarium lasin Laitneoir, gruthrach laisin n-Gaidel.
Grus immorro laisin n-Gaidel, ni fil a frecra-sidhe lasin Laitneoir: lapis lasin Laitneoir clouch lasin n-Gaidel: peutra laisin, Laitneoir, ail lasin n-Gaidel: sdrupala lasin Laitneoir carrac lasin n-Gaidel, ound & ailcne, immorro, is iat na cenela clouch do nach filit a frecarthaich agin Laitneoir.
Lethe dono i bfouclaib & i gciallaib & i litribh in Gaidelc de sin inas in Laitin.
leithi i foclaib, ni lethi i gciallaib, ar cia beith ilanmanda agin Gaidel ag sloindedh na ret, tic an ciall reullait sin isinn uathadh foucal fil icon Laitneoir. Ni fior on amal isber in Laitneoir:
.i. atbail aithne na reut muna hetargnaither ant ainm.
Aqua lasin Laitneoir, uisgi lasin n-Gaoidel: aimnis lasin Laitneoir, aphound lasin n-Gaidel: pisginai laisin Laitneoir, iechlind lasin n-Gaidel: lind immorro lasin n-Gaidel, ni fil a frecra lasin Laitneoir.
Rolaiti iarum a feudha four leith et a thaophoumna four leth co bfil cach ai diph for leith ou'raile, ar ni bfil leuthguta and amal nach bfil la Grecca aucht muiti nama.
Gach duil do nach raibe ainmniuccud isna beurlaibh ailiph arichta a ainmniugud doiph isin Gaidilc
grus, cluoch, lind.
.i. an dara sillab deigenach oir is
is asnin do Cidh fuodera penuilt chumair laasin Laitneoir & ‘uilt’ in sillab degenach
conat oir is on persain tanuisi uathaigh cruither in cetpersa on persaind tanaiste dognither ilair lasin Laitneoir ar cor ‘mu’ iter a & s na persainde tria ‘mu’ d'eturtsamugud tanuisi amal ata i
Ni ansa.
poi and ar tus.
Neoch ata
ropui cumair rolean in cuimre no coibhiti sin.
Dobai ar
i tosach
‘de’ ria ‘m’ fertar ina aimsirad & is uime sin ita in penuilt cuimre et ‘dimus’ don tuas do beith cumair oir dobai si cumair
.i. is iat ilur et rolen aims eradh na tri persanda huathaid:
na cuimre sin a cetpersain
& na tri persanda ilair:
ilair tuas, gen gurlen
.i. i litrip, ar ni lenand i fout nior doluidsi on a qumachtain .i. ar ‘do’ do acht do aonsillab.
hi fada co nnderna.
foudeura aiccent forin penuillt comair sen .i. ‘da’ et nach ar ‘cund’ ata? Ni ansa.
arata do met is luigtech in dobriathar is
rei ‘do’ conna romill uimpi a haimsered nach a haiccent amal na romill
Millidh immorro in ‘re’ in suidiugud a rolagat.
Is laigtech risin mbreithir.
Is ed ind son tosach ind Uraiciopta iar Feinius & iar n-Iar mac Nema & iar n-Gaidel mac Eitheoir no mac Aingin.
Is iat sin a persanda & aimsir dano an aimsir a tangadar meic Issrael a hEigipt.
Is a n-Aisia aricht, cia isberait isa muig t-Seunair doriacht.
Tuccait a sgriphind a touthlugud don sgoil moir go Feinius et co hIar mac Nema & go Gaidel mac Eitheuir a tepidhi doiph ind Uraiciopta & iar dtiodnacul in rechta do Maisi & iar bfoglaim do Caei Cainbrethach oga, conid airIsin arriachta na haipgitri a n-aontapaill amal isbeir: cuiteut aipgitri na dtri primberladh &rl.
Se primtoisigh lasin dernad in tour .i. Eimer mac Saile, Greccus mac Goimer otat Gregaigh &rl.o, amal adrubrumair romaind.
Partalon mac Sdairn meic Seura meic Sru meic Eusru cetnarogaph Eire rie ndilinn Neimruaid meic Aghnoumain meic Paim meic Seura meic Sru &rl.o.
Cest, caitiat aipgitri na tri primberla iter ainmnighe agus cairechtairi?
Ni ansa eim, aipgitir Ephraide cetamus andso sios:
.i. forcetul.
beth e.
.i. tech.
gemel e.
.i. lan.
.i. clair.
hee e.
.i. andssou.
uau e.
.i. tigerna.
sdain hece.
is he.
heth e.
.i. beutha.
teth e.
.i. maith.
.i. tossach.
.i. lamh.
mem e.
.i. uaitib.
.i. co suthain.
.i. furtacht.
.i. topur no suil.
.i. coir.
.i. gairm.
.i. cend.
.i. fiacla.
.i. comarda.
disin.
Aipgitir Grecda suonda:
hi cuic cetus f psi nai cet us uio seacht cet us tau uocht cet.
disin o Domnall ua Aoda & doberim mo secht mallacht & mallacht Dia doberair air sin di ollomain Ó Maolchonaire.
Is olc in cumain dam cuige so é—
uile raot & is damsa is mo dobeir se cunain?
aithigh uile.
Aipgitir Laitianda indso.
.i. tossach.
.i. indrucus.
.i. tarbdacht.
.i. nert.
.i. eathnadh
.i. ogmoir ge.
.i. trocaire.
.i. subachas.
.i. flaithemnus.
.i. craphachtt ie.
.i. nertmairecht.
.i. diuiti.
.i. aithne.
.i. onoir.
.i. umla.
.i. griansolustur. re.
.i. fertain.
.i. la & adaig.
.i. sithchain.
.i. uisgi & teine.
.i. betha fota.
.i. or.
.i. loghmaireacht.
Is e in feur cetna tra Fenius Farsaidh rainic na ceitheora haipgitri asrubartamar .i. aipgitir Greccda & aipgitir Ephraidhe & aipgitir Laitianda & in bethi-luis-nion an ogaim & is aire is certi in deigenach ar is fa deoigh arichta in beithi-luiss-nion an ogaim.
.i. a sgriphend a n-aontapaill a ropatar roimhe uile no comad he fath arriachta aipgitri ind ogaim & sgribhind na n-aipgitri oile i nd-aontapaill .i. aipgitir ind ogaim imalle, ut diximus .i. uair itait forfeuda agin Gaidilcc & rola a guthaigi for leith a n-urd aipgitri o consanaip, non sic na haipgitri aile acht a c cumusg atat inntip uocales & ar ba coiger ar fhichit lion na sgoile is aire is he lin aipgitri in ogaim & it e an anmanda fordota in bethi-luis-nion an ogaim, conid uadh rolaiti for leith.
It e in anmanda fordota iarum
Asberat araile conid deich feudha airedha filit and & it e an tri dofhourmaghat frisna vii tuas, uilleand, ifin, emancoull, conidh aire rolaiti four leith.
Ismberait araile co nnach o dainiph itir ainmnigther aipgitir no fedha in ogaim isin Gaidilcc acht o chrandaiph cin cob aithionta indiugh araile croind diph, ar atat tri hernaile for crandaiph .i. aire feudha, & aithig fedha, & losa feudha et uaithibh sin ainmnigter feudha ind ougaim.
Aire fedha quidim: dair, coull, cuillend, aball, uindis, ibor, gius.
Aithig fedha: fern, sail, bethe, lem, sceu, caorthand, crithouch, droigen, trom, feorus, crand fir, feithlend, fidhout, fiondcoull.
Lousa feudha .i. aitend, fraoch gilcach, rait, eidhend, driss, spin, leclo .i. luachair &rl.o.
Beithi didiu o beithe rohainmnigther ara chousmalius fri cois an beithi,
Feochuos foultcain .i. beithi.
is airIsin is a mbeithe rosgripad in ceutna hainm ougaim tuccadh a n-Eirinn .i. secht mbeithe tugtha do Lug mac Eithlenn .i. bertar do ben fo shecht a sidhaiph uait nisi eam custodieris .i. muna coimhéta tu
is airIsin beoss sgripthair bethe i dtousach aipgitri ind ogaim.
Luis dono is o crand rohainmnigther .i. o chaorthand uair luis ainm do chaorthand, isin tseun Gaidilcc,
sula luis .i. caourthand, ar ailleacht dath a chaor.
Fern dono is o crand rohainmnigther .i. fern,
aireunach Fian fern ar is di dogniter na sgeith.
Sail didiu is o chrand rohainmnigther,
ambi soil .i. nembi soil ara cosmalius a datha fri marph.
Nin dono is o chrand rohainmnigther .i. o uinnsind,
coscrad sidhe nin .i. uindis .i. ar is di na croind gaei triesa cosgarthar an sith: no costad side uindis .i. nin giniol garmno dognither do uindis .i. ar isinn aimsir tsidha togbaither garmna.
Huath dano is o chrandrohainmnigther .i. sge,
comdal quan uath, ar is uath mor hi ar a deilgniph: no is minic la cach comdail ic sgiaigh.
Duir dono is o chrand rohainmnigther .i. dair,
airdem dosaiph dair.
Tinne dono is o chrand rohainmnigther .i. cuilend,
trian roith tinne .i. cuilend ar is cuilend in treus fidh roth in charpaid.
Coll dono is o chrand rohainmnigther .i. coull,
cno-car fer .i. cach ag ithe a cno .i. coull: no ith-car fer: no cain-car fid.
Queirt dono is o chrand rohainmnigther .i. apall,
clithour baisgell .i. eilit.
Quiert .i. cli .i. abull, oelit gelt queirt .i. apall.
Muin dano is o chrand rohainmnigther .i. finemain,
airden maisi muin .i. finemain .i. iarsani fasas a n-airdi .i. finemain.
Gort dono eidheand,
glasibh geltaip gort .i. eidheand, Ngedal .i. gilcach nuo raith,
luth lego ngedal .i. gilcach no raith, ar is luth laisna legaib & coibnes iter k & ng: no miodach ice .i. ar imad a ice no .i. gilcach no raith.
Straif dono .i. droigend,
aire sraba ssdraibh .i. droigend no straif .i. saididh nell .i. a dhe ssuass.
Ruis dono .i. troum,
ruamna ruici ruis .i. trom: no ruamna ruisg .i. teine truim.
Ailm .i. ochtach: no ailm airdeumh iachtadha .i. feth .i. fe ue, at uath feirrdris: no ailm,
quaisi pailm a palma.
Onn .i. aitend,
cudnoudh eich .i. aitend no echlaisg.
Ur .i. fraoch,
guiremh dal .i. frech.
Edath .i. edh uath .i. crand fir no crithach,
erchra fer fe fe flesg.
Idedh .i. iobhar,
sioneim fedha iobair: iobhar .i. eo barr simper.
Eba .i. crithuch
snamchar fer.
Oir .i. feoruss no edlend,
tuathmar fidh .i. eithlend,
sruithem aicdhe feorus .i. fiarses.
Uilleand .i. eidleand.
ut tuathmar fid no edleand.
Ipin .i. spinan no spin,
millsim fedha pin .i. caor.
Emancoll .i. umda a fedha: no emancoll .i. gabar emancoll ar ach cia gabar ar aill .i. midiuiti,
oud saothaid .i. uch: no emancholl .i. seim muin caol.
Uch is tinn mo chorp Anmanda fiodh tra sin uile amal foghaphar isin Duili Feudha, & is uadaiph ainmnigter feudha in ogaim isin Gaidilc & nochan o dainip itir ut aili dicunt.
Cesc, ciss lir a cumang?
Ni ansa.
Lancumang inntib uile iter fedha & taobomna co nd-ourba huath .i. amal bes a n-aigned cidh mor cidh bec iat.
Is imne innister isin Cin Oullaman .i. ceithirtsliocht fedhair for fedhaib & taobhoumnaiph .i. cumang & ecumang lancumang & lethchumang: cumang a forfeudhaiph, ecgumang a muitibh, lanchumang a fedhaiph; lethchumang i lethgutaibh.
Itberat araile is tretslicht is coir and .i. lanqumang a muitibh ar ni bfilet lethguta lasin n-Gaidel.
Treidhe dogni uath .i. bogad et seimhugud & urdipdad.
Bogad cetamus: for taobomnaib & isna ndiaigh do-ecaiph doibh .i. do p & do c & do t& do duir & do gourt.
Iersin Laitneoir, immorro, bidh tinfed ar gach taobomna don Gaidilc & seimiugud for guthaigiph & is rempa do-ecaiph doiph.
Bouccad beithi, sop; boucad cuill, cloch; bogad tinde, ath; bogad duir, sodh; bogad guirt, magh.
Seimugud dono for taophomnaibh & is rempa do-ecaip doiph.
Seimiugud uatha, Phatraig.
Seimhiugud d, dhamsa, dhuitsi.
Seimiugud b, a bheun.
Seimiugud c, a cheun.
Seimiugud tinde, a thir.
Seimugud g, a ghrad, a oghda.
Seimugud ar gutaibh & is rempu do-ecaiph doibh.
Pidh dano tinfed ar gach taoboumna indsa Gaidilcc.
Boccad b cetamus: amal ata Bhatraig, ar as uath bogas in b fil and; ar ni bi p lasin n-Gaidilc.
Seimugud uatha amal ata a Phatraig; ar cia beith uath and, is seime ina a n-aill.
Airdipdad .i. o rodipad sail immorro .i. a shail: airdipdad f, a fhind, a fhir, in fheudha .i. in taobomna do bricht as do raith
amal no cindus domiter frisna taopoumnaiph amal fidha sic fidhau.
Iss ed ropad chert and acht uath baidhius in fern, conidh airdipdad fil and.
Seimugud immorro amal ata a fher .i. ni tét as air ec & ni bí lancumang ind.
arat e teora fuillti in Uiraicepto .i. uath & forsail & airnin. Ni ansa.
Huath cetumus.
Is ed fuillius b conngaib greim p, ar ni bi p lasin n-Gaidel.
Caiti a deimniugud?
Ni ansa.
Amal ata ogin Laitneoir:
.i. samaigther b co tinfed ar p.
ali cona bi uath araon re b do log p acht bi a aonur ar p
.i. b inntib sin ar p, & ni b co tinfed amal adberait araile.
Forsail dono in fuilled tanaise .i. doberat for in son dia fattugud
sroun.
Airnin is e in tres fuilled .i. in baile i recar a leuss da taopoumna gaipid airnin greim in dala n-ai
cend; ar ni bi eumhnad in ogaim.
Teora foilcesta in ogaim .i. quert, Is iat sin treidhe is coir do imchisin isin ogam.
Is aire is teora foirmcestu no imcesta is coir and ut dicunt ailii:
‘Cia haon fid bog blath morbuan Bis ag ugdar da imluad, Geiphius greim fedha is forpai?
Is consain is taophomna .i. huath.’
Caiti deochair iter indell & tindell?
Ni ansa.
Indell int imcomarc & tindell int ernedh.
Cesc, caiti deochair itir chinnedh & cinntech & cinntecha son?
Ni ansa.
Cinnedh a n-aipgitir Gregdo ar is cinntechem oldas aipgitir Eupra.
Cinntecha an aipgitir Laitianda oldas an aipgitir Grecdu.
Cinntechsom in bethi-luis-nion uair is fa deoig irriachta.
Cia haonfoucal gaibius ar na ceithri hernaile an Airraicepto cin nach dethbir tomuis na tarmortcind na fedha na focal na forgnuisi?
Ni ansa.
In focal is aipgitir Gregda & Ebra, Laitinitas & ogam.
Is e in cethir slicht for fedaibh & for forfedhaibh .i. fot n-aiccenta et fot suidigthe i bfoclaiph fotaiph .i. i bfedhaiph airedhaiph: gair n-aigenta & gair suidigthi i bfoclaip gairdiph.
Fot n-aicenta quidim isna forfeudhaiph & gairtsuidigti .i. gairdi iar suidiugud i bfoclaip iet fecht and & fotaig fecht aile
cain cáin, laig láig, coir cóir: no amal ata feur eua a fidh in anma a fhiodh airechda amal rogab i mbrethaibh neimed .i. cenmotha forfeuda a bfil deghafoghar na nguta.
Cesc, caiti fout et gair inntiph?
Ni ansa.
Fout i bfeudaip & a forfeudhaibh & gair i taopoumnaiph .i. gairtshuudighti ar is lethaimser for thaophoumna do ghreus .i. a corus forfedh.
Asin Cin Ollam touccad in blog-sa reumaind & ni do chourp ind Uraicepta.
Cesc, caiti fot et gair?
Ni ansa.
Amal ata nemh, forfedh fil and.
Neim, immorro, fidh airreghdo fil and.
Nidat inonda suoin frisna da chupaid .i. e co ndefogur & e glan uerbi Gracia
seudu óir & sét conaire, éua and: no seut .i. lepaid, is eugad icca sgribend-sidhe ar a cruaidhe.
Is an e glain teid, is aire sgripthar eghad and.
Sét an teinid immorro tre eughadh a sgripend.
Nemh im talmain, eua and.
Neim nathrach, eghad and 'na sgriphend.
Mind, iphin and.
Min immorro, beg, iphin and.
Min arba, immorro, idedh aund, ar deudha ar a dtuctha forfedha itir isin n-aipgitir in ogaim .i. do fregra do defoghur amal ata isnahip brethaibh nemed geunmótha forfedha a bfil defougur na nguta &rl.o, & dono do tseimugud foghair forsna feudhaibh, ar is buigi bis isna forfeudhaibh.
Cruas immorro i bfeudaibh airedhaiph: forfedha
nem, eua and: naom, immorro, emhancoull and: nim in uisgi, idedh and: fourfeudha idio .i. foirithnig na fedha im fout, ar is ed ismbert araile is cuimre foghair fil isna feudhaibh & fot a forfedhaib: no forfedha .i. firfedha: no forfedhai .i. fidh for fid inntib: no forfedhai .i. for eudha ar no-sechantais iat: no forna feudhaiph atat and for ail & ni for a n-aild: no forfeuda dono it inanda & na defoughair .i. in defoghar fil inntiph, amal ata peun, & bein dogeuntai de mina beth defoghur is amlaidh na forfedha.
Cionnus on & ebai a fidh in anma intan isberar fer?
Ni cotarsna inní sin arin defougur.
Is cumair sidhe & ni bi fair achd aimser co leth nama anas mode.
aimsir dono forsin nguthaige fouta. Cia bat gairit iarum in defoghar reumain inrathoighti.
Ceunmota dono an fed, connicc comardad fuit & gair inntib amal itber in Laitneoir:
four na sillabaib foutaiph
do, si: acuit four na sillabaib cuimribh
pax &rl.o.
Eba .i. eadhad pudhein.
Oir .i. ounn iar bfir.
Uilleand.
uile and. Ipin .i. i budein.
Emhancoll .i. emhnad col a fuath .i. fuat cuoill emnaither and.
Atmberat araile dono ebad & oir is ar fheudhaibh fotaibh atat: uilleand immorro is ar y fo meudontaig no is ar ú fo medhontaigh ita: ipin is ar í fo medhontuig ita: no is pin is coir and ar p.
Emhancoll dono is ar x ata fri foimdin na focal n-Gregda no Laitne do thaphairt isin Gaidilc & is aire raiter emhancoll friss, ar is coll indara taoboumna fil an x & is aire is coll roheumnad and & ni sail ar is toissecha coll an ix quam sail.
Connaghar dono isin beithi-luis-nin an ogaim caiti in fidh gaipius greim taoboumna & an fidh ghaiphius greim da thaoboumna .i. in fidh gaiphius greim foucail & in fidh na geiph greim taopoumna na fedha na foucail.
Is e in fidh gaiphius greim taopoumna.i. fidh a ndiaigh araile .i. fidh bis araon re primfidh a focuil no araon re defogur i n-aontsillaib
feoil, beoir, Briain,: no fidh tet a gconsanacht, i & u Fidh gaipius greim di thaopoumna .i. aonfidh frecrus i tomus do diph taopomnaibh,
gach da taopomna ar fidh.
Fidh gaiphius greim focail .i. fid laphrus a eonar.
Fiodh na geip greim taopomna na feudha na foucail .i. u nialsa,
nec uocales nec consanantes habentur: no fidh bis a ndiaigh araile,
Connaghar dano isin beithi-luis-nin an ogaim taopomna gaiphius greim feudha & taobomna & foucail, et taophomna gaiphius greim da fidh et da taopoomna, & da taopomnai gaiphius greim feudha, et taopomna gapus greim quicc fed & se dtaopomna, & taopomna gaipius greim foucail, & taobomna na gheiph greim taophomna na feudha na foucail.
Ni ansa.
Is i an taophomna gapus greim feuda & taopomna & foucail .i. q.
taophomna gaibhius greim da fiodh & da thaoboumna .i. ngedal.
da thaopomna gaiphius greim fedha .i. gach da thaophomna ar fidh a thomais.
Taopomna gaiphius greim v bfedha & se dtaophomna .i. duir i n-ait dinin disail.
Ni machtnadh intan gaphus greim na coic bfedh & na se dtaophoumna, cia nogaphad greim da fiodh & da thaopomna.
Taopomna gapus greim tri bfidh & ceithri dtaopomna .i. sail a n-inad forsail.
Taopomna gaphus greim focail .i. taobomna congaib greim forpaidi.
Taopomna na geibh greim taopomna na fedha na focail .i. taobomna die dtogaiph hcend conad marbh do raith, no uath budein.
Cest, cis lir deach dochuisin?
Ni ansa.
A houcht .i. dialt, regcomrac, iarcomrac, feiles, claonre, luipenchoussach, claidemnus, bricht.
Deach .i. daghfuach .i. focal intan is dialt: dagh .i. maith: fuach .i. focal invenitur.
Daghfuach intan is regcomrac, dib fuigther intan is sreth.
Dialt .i. di fo diultad co nnach bfuil alt and: regcomrac re i gcomraicit in da tsillaib umann alt .i. no re iarsin comarc int alt tanaise.
Iargcomrac .i. iar comraigit .i. iarsin comrac int alt iachtarach .i. iar gach ndeighenach .i. comarc in tres sillab forsna da tsillabaib toisseacha.
Feiles .i. fillis na lama .i. filled luis .i. lam .i. baile ata filled an duirn: no filis .i. fis fillti: no fo lais cebe diberius .i. leisin mbfilid, uair is cudruma di tsillaib di gach leith de.
Claonre .i. claon indara re .i. a do ar an dara leth & a tri ar in leith aile.
Luipencoussach .i. an coss cona luibnib .i. na coic meoir & in traig in seissedh daib.
Claidemnus .i. claidem manus .i. manus lamh, & claidem na laime in slindean, ar is he in sechtmad dialt claidemnus.
Bricht .i. brigh a hocht .i. brigh briathar .i. hocht mbriathar and: no bricht iarsanni brightar ocht sillaba and cenmota a taobomna agin bfilid & consain agin Laitneoir.
Aenfid a ndialt, a do a recomarc, a tri a n-iarcomarc, a cethair a fheilius, a cuig a claenre, a se a luipencoussach, a secht a clouidemnas a hocht a mbricht, ceinmóta taobhomna andsein dano.
Is aire sin ni talla in trefogur a nd-aonndialt.
Is e int ainm airme a tri no a ceuthir.
It iat na hanmanda uird airme: a tress .i. anmanda uird airme iar bproiss, & anmanda uird airme immorro iar n-aigned.
Is sIsin in dethber airme anforbhthe amal rogabh a tri no a cuig, ar nach fuillter o chouitibh.
Caiti sechta in ochta ind Uraicepto?
Ni ansa.
Intan is ocht ndialta a mbricht is and it secht n-alta and .i. dialt co gceill: cuig litri and a n-us moam de, aonlitir a n-us lughamh dei .i. ig sloindedh ceilli comhlaine.
Rosaig a lagat co haonfid.
timarda iarum eba isini is fer, ni luga is defoughar ind sin chena. Ni la Gréugda iss defougar sin.
Cidh fodera in cotarsanai & na coig feudha & na secht fedha & na x bfeuda iar bfuilliucht aile?
Ni ansa.
Na cuig fedha cétumus: ag fregra dona cuig guthaigib tuc na secht fedha fregra dona defograiph tuc .i. ea oi: na x feudha, ipin ar defougar, ata emhancoull ar x no ar emnad, ata pin ar p, conid x samlaidh.
Iar n-Uiraicecht Muimnig so.
Caiti bunad & inde et airbert, coitchend & diles, ruidles & indles isin bfoucal is deach?
Ni ansa.
Bunad quidem oni is deach us Grecum
Defuach a inde,
A airbert .i. troig o dialt go bricht, ut prodiximus.
An troigh lasin Laitneoir is deach a ainm lasin bfilidh
Pes est sillabarum et temporum certa enumeratio .i. ita in troig .i. an chous conad airmideta derbh na sillab et na n-aimser icon Laitneoir.
Ata dono airmideta derpta a sillab .i. ceithri troigi desillaebaig et a houcht tresillaebaig & a se dec emnaiti & troigid et aimsir agan Gaidel o dialt go bricht .i. sillab forbes cech deach dip di araile isin Gaidilcc, conidh a hocht samlaidh a mbricht conid airmideta deurph sin o haontsillaib conicce a houcht.
Ocht sillaba .i. minabdis ecsamla isin pfocul is mo isin Gaidilcc
fianamailecharadhartai & inrocomraircnigsiomairne &rl.o.
Focail doilphdi so rodolpset filid na Gaidhilcci et na Laitne a n-agaid araile dia mbreith re sechtu.
Teora sillaba x isin bfocul is mo isin Laitin
teinerifficabiletudinetatibus.
Cesc, cia roich dialt a meut ogus a laighet?
Ni ansa.
Rosouich a laighet co haonfiodh .i. ag sloindedh cheille comlaine & is foucul so
a & i & o .i. a sleibhe & o forcind & i inis .i. I Cholaim Cille, amal ata A' Chuisi & A'
Chairtend i Sliab Luachra .i. anmanda sleibhi sainriud, ut Mac Da Cerda:
Dam congair iter da a, Fongluaisi glaodh gulpanda, Is uallach int arganda La tricha segh .i. os lurganda.
.i. dialt co ceill andsin, coic litri is mo do, litir is luga.
Rosoich dano co a cuicc a mét
flesg & triosg, brisg, sgailp, tracht, et bricht .i. epaid, et bracht
Conberbtar brachta A n-ebron bru, Feisi gan lachta Nach fuor tnu .i. teine.
Ni airmither hisna foclaib deighenchu, ar ni litir fiadha amal adbert in Laitneoir:
.i. nochin fuil uath conidh litir acht ata conid not tinfid.
Tinfed .i. tinugud fedha .i. neimtniugud .i. a chor as do raith.
Gach dialt iarum imatormaig fria araile cocumaong cech aon focail.
Deich co houcht i mbricht & is he meud & laiget cecha Gaidilci o dialt conna n-athgapail diplínaiph .i. co gcumangar do gach dialt diph iarna tinol deach.
Isin mbricht a mbit ocht sillaba.
Etargairi a n-innsgib: is e, is i, is eudh, iar macaib Miled: masgoul, feimin, neotor lasin Laitneoir: uindse, uindsi, oundar, iar b Feraib Bolg: moth, touth, traothad, la Tuaith De Danann.
Is e punad gacha Gaidilcci dialt acht moth toth traoth.
Madh iadsidhe is iat fein ata bunad and, ar ni bfil nach focal Gaidilici na bud indip-sut dano.
Mod it gach ferda, gach feirindsgi.
Toth cach banda, gach banda indsgi.
Traoth gach meotor, gach neotarda, iss ed bunad gacha Gaidilci &rl.o .i. ar ni dialt is buonadh doibsidhe ar ni bunad aonreud dobudein: nuo nit dat bunadh Gaidilci indso acht it bonnad cecha ceniuil.
Masa cenel, caiti in cinel dianat bunadh?
Ni ansa.
Moth .i. gach ball ferrda & gach cuma ferrda.
Toth .i. gach mbannda no gach baull bannda et gach cuma bannda oulchena.
Traothad .i. gach neutordai .i. gach no nach nectorde .i. gach cumai neimnechtorda .i. gach cuma neimecuscdai: no dano is bunad gacha Gaidilcci dialt acht mouth touth traoth.
Iss ed is moam lem cheuna ciasa bunad Gaidilgi is bunad ceinil: no dono ni dat dialta itir amal ata moudh mo a odh .i. in ceol is mo ina in ceol is luga amal rogaph ant aidhpsi a n-Drui mac Cheutai: no mo a fedh a n-airdi intan is tourand no caint.
Toth .i. tai a oudh an ceol mbec a n-athfheugadh an ceoil is mo .i. cronan no certan: no toth taoi a edh no a oudh intan is femin: no tai a edh intan is fouta ron-cluine no ron-aile is tai et is isliu quam a n-aill.
Toth.
ar ani traothait na ciuil isli na ciuil ardai .i. sdocairecht no cornairecht: no troeth .i. traothaig, traotus in tan is cruit fo bith is caile & is cruaidhi quam ani aile is traoth: no traoth treith a eudh no a odh fria feugad feimin .i. masguol: no dono moth & touth & traoth .i. anmanda ball ferrda et bannda & neotor amal itbeir in Laitneoir:
& is at focail Grecdu issin cias a Laitin ata deismerecht dip & is aire nadat dialta, ar ni failit o neoch & ni failter uathaib acht mina nderntar mot for moth & tot for toth & troeth for traoth. Ismberat araile comdis anmand aidhmi Caiti a deimhniugud?
Ni ansa.
Moth mo a odh intan is cruit.
Toth .i. tai odh intan is binde .i. is tai et is isliu quam i n-aill.
Troeth .i. traothaid in dias aile intan is stocairacht fo bith is airde a faidh is aire is traotha doiph.
Is e so tra a chumair is he bunad gacha Gaidilci dialt .i. o regcomarc co bricht & ni bunad he do entsillaib amal roghaph mot tot traoth & is ar gach ndialt tugait-sidhe i sunda & is aire rothogait-sidhe sech gach ndialt, ar dochuaidh menma friu comdis regcomrac, ar fogabar a chondaill
Domiter alta uadh fri halta daine .i. toimsigter alta an airchetail fri halta duine amal toimsigtir fri gach n-indsge, sic domiter fri gach n-indsge.
Cesc, cindus domiter fri gach n-indsge?
Ni ansa.
Corab cach da dialt frisgara araile
dair & cair, tiar & ciar, tis cis, tuas luas; & corab gach da regcomrac frisgara araile
aingeal & daingen, lebhar & remhar, duine & mouine.
Iss ed a cupaid intan is comfid .i. focal imfrecra & is comhdech .i. in tarmfortcind.
Cidh ara dtugsum na foclu sin ar aird sech gach ndialt archena?
Is aire eimh dus-fug-sidhe, ar ata tuigsi ceinelach and no inntib, cidhad dialta, & ni cenelach dialta archena ata andsin.
Ni dialt dono cia madh iadsum adberdis ar aird suond, ar ni bunad in reut do budhéin.
Is bunadh an dialt do gach Gaidilc uadh fein sechtair.
Ni bunad immorro e no iat do budein.
Ismberat araile comad aire na budh bunadh Gaidilge, ar ni dialt itir he & ni bunad Gaidilge aroile acht dialt.
It e v gne in berla thobaigi .i. teipide .i. berla Feine & fasoighe & iarmberla & beurla n-etarsgarta & berla fortcide na bfiled tresinn aigillit gach diph araile.
Berla Feine tra .i. in Feinechus no araile berla robui ag Feinius ar leith.
Fasaigh .i. fis oghai na bfiled .i. dliged firfurtacht: no na lurga fuach .i. forsna feroiph, fona, isna, tresna, fresna, sechna fira &rl: & na diailt n-eterleime
e, es, et, in, co, tre, tar, re, fo, fair &rl.o.
Iermberla dono cuic no coic .i. ruin, ballorb .i. ball d'forpa na filidechta occa muirni .i. miruine & is do canaid is ainm ballorb.
Gne n-aill do iarmberla .i. ierum, & dono, & tra, & hautem .i. ouccus, acht, et gidhed chena, & atat, cesc, cislir, cair, cisne, catiat.
Is aire raiter iarmberla de ara secucht & ara cruaidhi amal iarand, uair ni heidir a thaithmech.
No iarmberla Iar mac Nema arrainic fa deoigh & ni fedtar a thaithmech.
Berla n-etarsgarta iter na fedhaibh airedhaibh .i. berla triasa bfil deiliugud na bfiodh n-airedha isinn aonfoucal tria na n-indaithmech
ros re os intan is ros coille.
Ros .i. raidh as intan is ros uisgi: no rofhos intan is marbhusge forsa mbi ros .i. roas intan is ros lin .i. ar a luas & ar a tighe fasas.
Berla fortcidi na bfiled .i. fordorchaidhe amal ismbert in filidh a sgoil Feinius .i. etaill .i. etaill aro & í inis, etaill uassal & ar a imrum .i. ni anfam d'iomram go risum an inis uasal .i. Eire & amal rogabh 'san Imagallaim in Da Suadh no in Da Tuarad:
Brimon smitrach .i. brigh briathar & mon cleas: smetrach .i. smit forrach .i. fourrach neich o smit a cluaisi .i. cleas briatharda donidis na filid fo daigin ecnaig go bfourrgitis nech tria smiot a chluaisi do tarraing: no smidrach .i. smit cluas & rach rigi, forrach smit
ainm in cleasa sin.
Is e in coiged gne in gnathberla fogní do chach.
Ismberat araile comad he in berla Feine fasoighe na bfiled, & co na ba berla fo leth eitir.
Alt go bfeiser cia halt dona secht n-altaib uad .i. in nath, in anair, in laid, in anamain, in sétrad, in sainemain, in dian dona dianaiph.
O ssen anond is o deachaibh tslointer alta ar na rob indsge cumusgai.
Nath .i. no fidh .i. indsge .i. anaor anair .i. a n-aor no an-air .i. aon a hiar.
Laidh .i. laitir no luater intan is aor: no onni is lapus .i. moulad: no laid .i. lí suad no leth fedh fedh co leith intan is luipencosach fo do reith.
Anomain an a somaine reisna haistibh roimpi.
Setrud .i. séd raid no séd rith .i. rith iar scut cin cuibdius cosin lethrand ndeighenach.
Sainemain .i. saine a maine risna aistib romaind.
Dian .i. dion no dian .i. adpol an .i. di fo diultad connach cutroma a hai reisna haistibh oile.
O sin anond .i. ono sechd primaistibh imach ios o deach adrimtar .i. is ni dona deachaib foricfa & is uathaip ata ainmneachad doip .i. dialt a forbai cech rainde in duain & regcomrac a forpai a bforduain, iarcomarc a casbairdne & bairdne ar na rob innsgi cumusgcdhai ar na rab prois amal aisdi na ndaorbard.
Lorga fuach .i. lourga focul arusc reire .i. amal biti lorga i lamhaip daoine iga n-imfoulang o port do port arna dtaothsatis ina lighe, samlaid imthá it e andso lorga biti a ngeiniph na bfiled ig fousugud o focul d'foucul: lorga fuach .i. lorga foucul .i. remtsuidiugud desillaebach biti iter da comuaim focul
Cormac: ba sesach im ba seng &rl.o.
A dialt n-eterleime .i. aontsillab iter da chomuaim, u:
Cia leith co prath iar gcuairt &rl.o.
‘Cia’ iter ‘lound’ & ‘leth’ an dialt n-etarleime.
Ita dono lorga fuach & dialt n-etarleime isin rand, ‘im ba’
is he in lorga fuach & in ‘ba’ in dialt n-etarleime.
Fertot a tealgud nae .i. a tealgud duine, ar is nae duine,
Dia ndamad nai for tir .i. dia ndamad in duine for tir, dolleici in duine ceusadh fair.
Teit iarum dia fothrugud donn aphaind, doleigi sis don bruach isinn uisgi.
Arfaomsi eutach imat o neoch aile i ssuidi.
Iss ed isbeir-sim dano fertom .i. ferde dam, briathar cesta uoch no och indsin.
Fertot ara cheile fris, briathar gnimach son .i. gnim fairsium o nach aile ailiter.
Tét in duine iarum dia fuotrugud don uisgi, doleici don bruach sis isinn uisgi.
Tot tot, ol in tond fai .i. ainm don foghar sin dogni an tound frisin duine, tot ua buo bo, go ged an anmanda forcmachta do soun .i. do foghar in geinemnai rohainmnigter.
Aurland dano ainm d'airell in gai.
In adharc duph bís fonn gai, is di arsisider in gai, imtha samlaidh arsisiodhar an indsge dona deich n-airlondaib-si: no airisider gach indsge dona tri hirlondaip-si .i. is e, is í, is ed.
It e andsin irlanda ferindsgi & banindsgi & deiminsgi hic, hec, hog, lasin Laitneoir.
Se, dai, tri, ceithri urlanda ferindsge indsin.
Se .i. is he an fer, da .i. da fher, tri .i. tri fir, ceithri .i. ceithri Inanda immorro irlanda ferindsge & banindsge o tsin imach.
Is aire nach sinter sech a ceithri.
Si, da, teora, ceitheora urlanda banindsgi andsin: is i .i. is si in bean, di .i. di mnai, teora mna, ceitheoram .i. ceitheora mna.
It he & atat immorro irlanda qoitcenda iter ferindsge & banindsge indsin.
Is ed immorro irlanda deimindsge,
iss ed in ceund fir; herlond ferindsgi dano aontaighius deimindsge a n-urlandaibh ilair .i. da nem,
da fher: no urland indsge .i. remslondud in indsgi .i. banindsge no ferindsge no deimindsge: urlanda .i. airslinnen .i. ainm bis a rind ria slinnen an gai: airell didiu .i. iarial .i. iarn bis, ar is do is ainm cro in gai, is de airsisiodar in gai fo deredh.
Is e urland indsge andsin, ar ni bi erland gan iarlaind.
Gne n-aill:
Se, da, tri, cethair, .i. da masgal iter uathad & ilar:
Si, di, tri, ceitheora .i. di feimin iter uathadh & ilor: hic, hec, hoc .i. do nemtor iter uathad & ilar.
Coitcend immorro doib iter masgal & feimin & neutor o cethair imach
v fir, v mna, v anmando occu: freisligi foghair no ercro erlapra aroile indsin.
Cuig fillte á reim .i. a cuig.
go hogfegait na filid re uama na hai & gne saorda olchena.
Caite iat anmonda na n-inadh asamberat cach ai diph do coma dilis budhein?
Ni ansa.
A nai dib a ndeilb ainmneda & ainseda, & a tri a ndeilb geinitli et togarto, a secht a ndeilb togarto & foxlada .i. tri a n-ilor .i. fillti & a tri i n-uathad: fer, fir, og fir a n-uathad: na fir, na fer, na fira a n-ilor.
Cuig fillti fri reim .i. reimnigiud an anmo do filliud ina v ta v fhegait na filid.
Is edh reidhe inde cach anma & gne olchena.
Tre brectrad ciall remsuighther friu no is ed sedhait ac eimniugud fillti na fuach .i. na focla.
cin ainmniugad a n-airemh, & pro feugait andsin .i. segait ut .i. fer diall ata andso sis.
Fer a ainmniugud, in fir a selpad, ar fer a aircill, a fiur a aitrebh, do fior a dhannad, a fir a togairm, o fir a foxal, co fir a asgnam, an fer a incousg, i fer a inotacht is inand & ainmnechad, og fer a fuirmiud, for fer a fortad, fri fer a freisligi do, o fior a foxal .i. digbail, la fer a thaophda, iar bfer a tiarmoirecht is inand & a inatacht, im fer a timcell, frisin bfer a tormach is inand & a dhannadh, tre fer a tregdad, dar fer a tairrsge.
Is fer a tuarusgbail .i. ainmniugud, fo fer a fouthud .i. a ciall inotachta uathaid, re feur a remudh, ar fer a fresgabail.
Feughthar dono a n-ilar na delpa-sai fon gcuma cetnai .i. fir a n-ainmniugud, na fir a tuarusgbail, it fir a incosg, na fer a selpad, dona feraibh a danad, uair ainmniugud ag ainmnechad, geinitil ag selpad, tobarthid ag tinnlocud, ainsid ag faicsin, togarmann ag gairm, foxla ag dibail no ag fagail, sic in sequentibus: fer didiu eba a fidh an anma, e a guta, dialt a deach.
Son aonconngbalach cin alt and iter in da sillaib: idedh no ipfin in tselpad no ina reimh intan ismberar fir, ar bit a ndis and ina reim, idhedh and amal ata a fir, iphin and o fiur, sic in sequentibus.
Is aire didiu na hairim eubhai ina reim cia dobeith i n-aroiliph and
co fer, ar ni bfil acht reim ceille nama i in cach mbaile a marand in fid bis a n-ainmniugud isna filltib tsios.
Idedh immorro no iphin bis inntib cach baile na marand, conid aire sin itmberar idheth no iphin, a fidh ina reim no ina tselpad.
Dinin disail a forbaid .i. aiccent lasin Laitneoir.
arat e teora forbaidi docuisin lasin n-Gaidel .i. airnin & forsail & dinin disail. Airnin arding defid .i. deredh na bfocal: no defidh .i. nemhfidh, acht is taobomna: no is forbaid.
Forsail for fout feudhair .i. tairgither fair conit fota: no forsail .i. sail no ail fair .i. aimser sech an qumair.
Dinin disail ar gair geipid .i. gaibid fair conid gairit.
Airnin arding defidh .i. dered na focal no defidh .i. nemfidh, acht is taobhomna: no is forbaid forsail for fot feghair .i. tairgither.
Arnin arding defid:cend, glend: forsail for fid fada
slogh, sron.
Dinin disail ar gair geibid
fer, ler, & gach timorta olchena.
Intan sgripthar ainm ogaim, is and sgriptar na forbaidhe so uasa fri rellugud fuit no cuimre no fri tendad, ar ni tuicfitis chena; uair amal itber in Laitneoir acuit for na sillaba cuimbre
pax, bac, & sircumplex for na sillaba foutaibh
res, sic dober an Gaidel dinin disail forsna cuimrib
fear, forsail & for na fotaib
lám; & amal bis graif ar gach aoneipert ilfoclach la hacuit & la sircumplex, sic bis airnin araon re forsail & re dinin disail
cend, sroll & Airnin .i. eirnid nion: no airnin .i. nion fair, ar is nin sgriphthar ag incosg na forbaidhe sin, ar is nin ainm coitchend da gach litir iter feudha & taophoumna: no airnin .i. nin fair, ar is he nin cettaopomna riam in rohaircced in forbaid sin.
Forsail .i. sail fair, ar is sail sgripthar ag incosg na forbaidi sin, ar is for fot feghair forsail.
Is sinedh n-aimsire doforne s amal is tiumortad tornes duir: no forsail .i. forfuilled an foucail conid fouda: no forsail sech in qumair.
Dinin disail .i. di fo diultad and connach nion connach sail sech is duir: no dinin disail disin difuilliud .i. nemh-fuilliud.
Ismbeurat araile as aire sgriphthar duir a ndinin disail, ar is duir fil ar tus a ndinin disail & is aire sgribthar nion ar airnnin, ar is nin fil fa deoigh and & is aire sgribhthar sail ar forsail, ar is sail fil ar medhon and,
Ail .i. aimser furail sech in qumair.
Dinin disail .i. ni fidh, ni nin acht is forbaid.
Disail .i. ni haimsir fota no diail .i. nemforail .i. nemhfhuilliud.
Cesc, in ar tomus tuccait i suound in foucul is feur?
Iss ed eim, ar gen go dtoimsigther iar n-aiccned, toimsighther iar saordataid, ar atcoutar alt saorda and .i. fefriar a chounail.
Atmberat araile na budh ar tomhus ldoberta sound acht ar deochair iter fedha & forfeudha .i. fot n-aignid & gair suidhighti a bforfedhaib, amal ata fer.
Fot suighighti & gair n-aiccnid a bfedaibh airedhaibh, amal ata alt co bfeisser cia halt dona secht n-altaib an airchetail .i. go bfeisair in nath, in anuir &rl.o.
Gne n-ail do ferindsge & do banindsge andsou.
fillti fichit a reim .i. a cuig go hoghfheughait na filid a bfilliud re uama na hai & fiche gne saordu dono in gne saorda sin. Cesc, caitiet a n-aradnai foraib o mberar gach ai dip cum a dhilis fein?
Berat eiccen uair delpait filltecha Iss ed a lion: a tri a n-uathad, & a tri a n-ilar, conid se samlaid .i. fer, fir, og fir, a tri a n-uathadh: a tri a n-iolar .i. na feur, na fir, na fiora.
An gne saordaIsin is deimin eim is he so a n-aradhnai.
A do x dibh a forgnuis ainmneda & ainseda, & aon diph a forgnuis geinitli & toghartada, & a secht a ndeilph thobartha & foxlaidae, in da filliud dec dibh tieghait a bforgnuiss ainmneda & ainseda.
It e andso ind anmanda .i. ar fer a aircioll, go fer a asgnamh, i feur a inoutacht, sech fer a tsechmall, for fer a fourtadh, fri feur a freislige, iar bfer a tiarmoracht, im fer a timceall, dar feur a thairrsgi, frisin bfer a thormach, tre fer a tregdadh, is fer a tuarusgbail, ut in file:
Is iat so in da filltech dec, Dar lemsa nocha lanbrec, Tiagait a bforgnuis feudha, Ainmneda ocus ainseda.
Na secht bfillti, immorro, tiaghait a bforgnuis thobartada & foxlada .i. a fior a aitreuph, og fior a fuirmed, fo fior a fouthad, do fir a danadh, do fir a dighpail, iar fir a thiarmoiracht, fri fir a fhresgabail, ria fir a reimniugudIs iat so na secht fillti, Nit ernaile adhmillti, Tiagait a ngnuisibh glana, Tobharta ocus foxladha.
Aonfilltech immorro teit a forgnuis toghorta & geinitli, ut in file:
In fer a tusdighe tiar tsoir Do tsealpad, do toghartaidh, Ogus doib araon ni ricc Gus mad int aon don fichit.
Is iat sin in fiche gne saerda con a n-aradhnaib corraib forra &rl.o.
Fer didiu, ebadh a fiod, idedh no iphin ina reim no ina tsealpad, no is idhedh ina tsealpad & ina thogairm, ipin ina togartaid & ina foxlaid.
Eba immorro a fidh ina ainmnid & ina n-ainsid ar chena.
Cidh ini is ipin and?
.i. guthaige inna comaccomal frisna guthoighibh oile.
Cinnus didiu a radh comad ipin fiodh in anma is fir, ar is ididh glan fil and?
Ni ansa eim, qumusg nobeith and .i. dinin disail a forbaid ina tsealpad .i. in fir, & iphin a fidh ina reimim .i. don fir, ar is reim gach tuissel on ainmnid sis: no dono int ipin isber i suond, is ar idhedha ata, ar is o idhedh doinsgain iphin.
Caiti dilius feudha a bfeudhaibh, & dilius feuda a bfidh, & dilis fid i bfedaibh?
Dilis fedha i bfedoibh cetumus .i. a riasna ceithri guthagaibh oiliph, ar is hi cetlabra gach bi a & iachtad gacha mairb ach: dilis fedho i fidh dono .i. is dilis in forfidh ogaim secip fid ina sgripthar.
Dilis fidh a bfedhaib .i. amal ata in fidh is defoghar .i. is ed is dilis and an foghar toisech, ar ni hairmither in foghar deighenach.
Alt go bfeisser .i. go bfesor an aisti dona secht n-aisti bprimda na filidhechta do gne do thomhus.
O tsin anond is o deachaib tsloinnter alto uadh .i. na rab indsgi cumusgda .i. o sin anound is do defuachaib .i. is do deghfoclaib, tsloinnter aisti in airchetail, ar na rab indsge cumusgda .i. amal dogniat na daorbaird.
Lourcca fuach .i. lairge no lourgaidhe: reimtsuigiugad detsillaebach bis riasna da chomuaim ica saorad ar da gne ernail .i. fogair & claon ceille.
Fertout a tealccud nea.
buo bo & go ged .i. anmanda sin rangautar na filedha tre ealadain doib do reir foughair.
Fertout .i. fer dotuit aund & bou comad a buo on geim nobeith & gedh comad on gedh ghoutha dobir as nobeith, amal isber in Laitneoir:
.i. fourcaomnagair int ainm don foughar, amal itá condall, sdip, stip.
Iss ed a foghar ica luosgadh.
Is aire sin rainicc stipula do anmoim do icon Laitneoir.
.i. in guth trom doni an duine oga legad for an toind Aurland indsge .i. do airell gai is ainm.
Caiti int eurland saorda foghapar conid aiccned?
Ni ansa.
Urland in gai.
Caiti in erland indsge do nach bfasand indsge acht aonindsge .i. indsge in bais?
Ni ansa.
Indsge grainde in gai.
Caiti int erlond is iarlond, & int iarlond is urland, & int urland is remlond?
Ni ansa.
Urland in gai .i. urlond fodeisin, iarlond doteis, ar is iar gach ndeigheunach, conid he sin int irlound is iarlound & int urlond is remlond .i. antan rosauoigh lar co haireill.
Caiti urland urlainne a n-urlaind?
Ni ansa.
Ferurlond, beunurlond, nemurlond.
Urlond uorlainde a n-urlond?
Ni ansa .i. bean an Aurland a ndis ind urlond .i. ind eum a nemh nou a n-iffern.
Aurlanda ilair masgail et feimin andso sis:
Se, dha, tri, ceithre:
Si, di, teora, ceitheora; inanda insge airme o tsin imach.
Is andsin fogabar comrargai ilair neutuir .i. cen urland iolair ogaib acht i n-uathati nama.
Caiti ind indsge tsaorda fogbur conid aiccenta?
Ni ansa.
Iss ed in cend, ar as saorda a radh, & se for in duine.
Is aiccenta immorro a radh ris iarna buain de.
Cia haonfoucal regcomarcach isna remendaiph gebes eungradus .i. greim ceithri n-ernaile dona reimeundaib?
Ni ansa.
In foucal is treghdad & is aitrioph & indotouacht & is asgnam: arni bi in tregdad gan int aitreph; ni bi ant aitrioph cin int indotacht; ni bi int inotacht cin int asgnamh; ni bi int asgnamh cin an treghdad, conid treghdad o tuoind go tuoind techtus.
Cia bricht a mbit ocht bfeudha ocon bfilid congeiph an aonguta greim a leithe
sliachta et is ogleth andsin & ni certleth .i. a aonar a n-aghaidh na secht litrioch aile.
Cia baile in Uraicepta idta in sealpad saordu cin reim acht reim reimraiti
luis ailme no bethe ailme .i. sealpad ita do ailm isin bethe & isin luis?
Cia baile i bfoghapar comtath condsained cen tinfed threothaip?
Ni ansa.
An bail a mbi nin ria ngourt gan guthaigie eutorra
uinge.
Cia baile i bfogapar in fidh fourtormaigh iar bfourpa na n-ocht sillab isin bfoucal is briocht?
Ni ansa.
In baile a mbi deufougar isinn ochtmad dialt, is fidh fourtormaigh indala foghar.
Cie taopoumna gapus greim taopoumna et feudha et foucail?
Ni ansa.
Quert.
Cia taobomna na gabh greim taoboumna na feudha na foucail?
Ni ansa, Caiti bunad ruidliusta in foucail is aipgitir?
Apexedebam.
Aipgitir,
copula con literarum per se .i. ita in aipccitir ina comtinol litir cona comfialus: a litera oni is legitera .i. ainm tighe aroile anmanda aitreupus a dtraigh maura dienad hainm Molosus & gibe nech adchi tegdus a n-anmanda sin foillsigther do fis cecha healadna.
Amal is seud iarum fouillsigius eolus do neoch faicsin na teghduse sin, is amlaid is edh fouillsigius do neoch fiss & aicsin litir, conid airesin tuccad int ainm is litir o anmaim tige an anmanda sin reimraiti for litir cach baile ita: no litera a literatura .i. on fouillsiugud & on coimilt doberdis arsanta forna claraib ciarta, ar inntib nosgripta ar dtus.
Condagar bunad & inde & airbert, coitchend & diles & rudlius & indles don foucal is aipgitir.
Bunad eim di epe ugdair: no eipe icon tor.
A hairpert dano a tapairt four ni nach inde,
Aipgitir dno .i. tossach &rl.o.
Cach tan tiaghait na foucail sech a n-inde toirne amach co ni nach ni is inde inntib: no comad i in airbert focail aithnigte eile ar an focal anaithnigte .i. tinscetol no tosach no comad i a n-airbert réim dia rosuigidh na foucail ut.
Beurla n-airperta: coitchend dona litriph uile: diles dona consainib: ruidlius do guthagaibh: indlius a tapairt for lethgutaib intan legait & for ni as lugaide as a inde.
In tiasca do fedhaibh & deachaibh & reimeundaib & for forbaidhib & altaibh & indsgibh & eutargairip amal roshuidhigti la filedaib na sgoile ceuta robautar ag Feinius Faurrsaidh iar dteipe na Gaidilci doip asna di berlaiph co rotaissealpad do Gaidel mac Angin.
aris he sin rotothlustar ant aonbeurla do teipe asna hilberlaiph dona mba haille & pa caine in gach berla dona dib berlaibh Conid airesin doraisealpad do, conid de dogarar Gaidelc & Gaidil. Nel mac Feiniusa Farrsaidh dia dtarthar Sgouta, ingen Foraind, conid dia hainmside raiter Sguit amal adrupromar.
Fer a hainmniugud uathaidh, fir a sealpad uathaid, fir a ainmnechad ilair, na fir a sealpadh ilair, do fior a danodh uathaid, do feroib a danodh ilair, in fer a incousg uathaid, na fir a incosg ilair, a fir a toghairm uathaid, a fhira a thogairm ilair, o fer a foxal uathaid, o feraibh a foxal ilair, oc fir a fuirmed uathaid, og feraib a fuirmed ilair, co fer a asgnam uathaid, co feraiph a asgnam ilair, sech fir a sechmall uathaigh, sech fera a sechmall ilair, tre fer a tregdad uathaid, tre fera a tregdad ilair, a fer a inotachta uathaigh, a fera a inotacht ilair, fo fer a fortud uathaigh, for feura a fortud ilair, fo fior a fouthud uathaidh, fo fera a fouthud ilair, tar fer a tairrsge uathaid, tar feura a tairrsgi ilair, fria fir a fresgapail uathaid, fri fera a fresgapail ilair, fri feur a freislige uathaid, fri feura a freislige ilair, sic in sequentibus: feron a formoulad, fer a codud, feear a mallrugud, rer a deilidin, fefriar a chondail, fer a aon, fer a lan, ser a chendfochrus tuois, fel a chendfochrus deirid.
Ni airecor i diabul .i. ferfir, firin a lugugad, sofer a saorugud, dofer a daorugud, ni hairecour a urard .i. fera, feraibh a urisiol, feurtot a telccud nai, fe a aircill calaidh, ni hairecor a aircell fuit, firr a deichned, fe a dichned, & is é iurlond indsge.
Cend cridhe fuolach deime teibidi in It e sin deismerecht na ndeime teibidi in fir isna reimendoibh: no lanamna an cind, suil & fiacail: lanamna in cride srephand & cru: lanomna in fulaing, luorga & traghaid: lanamna in chind, suil & fiecail.
Gene dano na lanomna ndeime: abratchor & maula, geine na sula: bunad & leithet, geine na fiacla: tanaigecht et dath .i. ban no glas, geine int sreupaind: tighe et dath beos .i. ruaidhe & deirge gene in cru: tond & lith, gene na traigeudh: croicend & feithe, gene na lurgan: no lethor et tound, geine na traigedh.
Araile dono it e geine na lanomna deime a fuoirpdai.
arat e tri geine docuisnet .i. gene forcometa & gen frithchometa & gen decomhéta. Gen forcoiméta cetumus: amal rogap faircle for glun.
Imtha samlaid is fair anuas ginither forsail is focetoir geinither as do belaiph i fiout & gairdi.
Gen decométa dinin disail amal rogap fuil ar dh' feoil agus isin feoil.
Is amlaidh dono dinin disail congaib lasin bfoucal o tousach go deired cin urgabail cin urditeun.
Gen frecometa airnin amal rogab cnaim mullaich & leicne & cnuic & find & nahi nat geiniter lasin dune fochetoir, uair is fo cousmalius alta duine domiter alta uad.
Ni taidbeut dono in foucal is airnin lasin bfoucal forsa dtouchrauthar foceutoir co mbi fair fo deoigh ardingidh in foucal.
Ferdialt co sin anuas.
In tiasca do bandialt andso siss: ben, mna, do bein, na mban, dona mnaib, in mnai, ina mna, a ben, a mna, on mnai, ona mnaib, oc mnai, og mnaib, co mnai, co mnaib, sech mnai, sech mnaib, tre mnai, tre mnaib, im mnai, im mnaib, for mnai, for mnaibh, tar mnai, tar mnaiph.
Benon a formoulad, bein a coutud, beean a maullrugud, ben a aon, ben a lan, ni hairechar a diabal .i. beanbean, gia isberat aroile ni bi nach lan cin a diabal, beinin a lugugad, sobeun a saorugud, doben a daorugud.
Ni hairecar a urard .i. beana: airecar immorro mnaa.
Ni hairecar a urisil .i. benaib, bentot a telccud nae, be a aircealla calaith.
Ni hairechar a aircealla fuit, bel a cendfochrus deirid, beund a dichned, len a chendfochrus tuis, be a dichned, si & uindsi a urland indsge; oig & glun a deime teipidi; fair & srithiti a lanomna; blas & millsi a geinsidhe; faircli & esgat a lanomna in gluin; cnaim & feoil a ngeinid-sidhe: no it e i fuirmthe a ngeinsidhe amal reimeipertmor.
Banndialt co sin.
Don deimdialt so sis.
Nem, nime, na nime, do nim, do nimibh, in nim, in nimip, o nimh, o nimibh, oc nim, oc nimiph, co nemh, co nimip, sech nem, sech neimibh, for nemh, for neimibh, tre nem, tre nimibh, tar nem, tar nimiph.
Nemon a formolad, neimh a cotud, neemh a mallrugud, nefriam a chondail, nem a aon, nemh a lan.
Ni hairecar a diabal, na a tsaorugud, na a daorugud, na a urard, na a urisiol.
Forsna, fona, esna, isna, tresna, sech na nime a lourga fuach: o, do, im, co, es, fo, for, e, sech nime a dialt n-eitarleime e.
Ni fogabar a thelga nue.
Ni hairecar a air-cell fuit, nel a cheundfouchrus deridh.
Nemm a deichned, nea a dichned, is ed & oundar a urlanda indsge.
Ni hairecar a deime teipidi, ar is deime fodeisin: nell & sduag neime a lanamna deime; dath & airdi a ngeinidh-sidhe: no is he is a foirbti an gen.
Dialt cou sin anuas.
OGAM Caide loc & aimser & persu & fath airic in ogaim?
Ni ansa.
Loc do Hibernia insola quam nos Scoti habitamus.
n-aimsir Brese mic Elathan rig Erenn dofrith. Persu do Ogma mac Elathan mic Delbaeith derbrathair do Bres, ar Bres & Ogma & Delbaeth tri mic Elathan mic Delbaeith andsen.
Ogma didiu, fer roeolach a mberla & a filidecht, is e rainic int ogam.
Cuis airic derbad a intlechta & co mbeth in bescna-sa ic lucht in eolais fo leth, sech lucht na tirdachta & na buicnechta.
Can as fuair ainm iar sund & ret int ogam, & caide mathair & athair in ogaim, & cia cetainm roscribad tri ogam, & cia fid in roscribad, & cuis ar roscribad, & cia dia roscribad, & cid ara remtet bethi ria cach
Ogam o Ogma suo inuentore Is e so immorro in cetna ni roscribad tri ogam.
.i. in beithi roscribad, & do breith robaid do Lug mac Etlenn roscribad im dala a mna na ructha uada hi i sidaib .i. secht mbethi i n-aenfhlesc do bethi:
Berthar fo secht do ben uait i sid no a ferand ali manis-cometa bethi.
Is aire immorro remitet bethi, ar is a mbethi ro-cetscribad ogam.
Cis lir fogla ogaim & caiteat?
Ni ansa.
A: bethe a v, uath a v, muin a v, ailme a v, forfeda olcena.
Cis lir aicme ogaim?
Ni ansa.
A .i. viii n-airigh fedha, & viii n-athaigh, & viii fidlosa.
Ocht n-airigh cetus:fernn, dur, coll, muin, gort, straif, onn, or.
Ocht n-athaig .i. bethi, luis, sail, nin, huath, tinne, quert.
archuit a feda is athaig feda fidlosa olchena.
Ni ansa, do fedaibh na crann o tuctha anmand for fedhaibh in ogaim secundum alios et alios nominantur.
Cesc, mased, can asin-ainmnigter feda & taebomna in ogaim?
Ni ansa.
is o scoil Feniusa Farsaidh .i. scol na filideachta rofaid Fenius fon domun d'fhoglalm na mberla.
Bai v ba huaisliu dib conid iat a n-anmann-saide tuctha for bethi-luis-nin in ogaim eter feda & taebomna; & bai cethrur ba huaisli dibh-side iterum, conid iat a n-anmann-side tuctha forna vii fedaib airegdaib & rotuillset triur eli friu, conid uaidib-side ainmnigter na tri forfeda aile, conad aire deglaiter ar leth.
Secundum alios is o fedaib na caille tuctha anmann for fedaibh in ogaim trin-troip.
Beithi immorro o bethi na cailli forsin cetna fid for set na aipgitri in ogaim.
Luis .i. lemh sin isna cailltib.
Fern .i. fearn sin isin caill.
Sail in ogaim .i. sail dono sin isin caill.
Nin in ogaim .i. ginol garmna no nenaid isna feadaib.
Uath in ogaim crand fir no sce ar a delgaighe insin.
Dur in ogaim dair dono isin caill.
Tinne in ogaim .i. quulend no trom isin caill.
Coll in ogaim .i. coll isin caill.
Quert in ogaim quulend isin caill no cairthend no crithach.
Muin .i. midiu.
Gort .i. gius.
Getal .i. gilcach.
Straif saildrong isin caill.
Onn .i. aiten no uinius.
Ur .i. draighen.
Edad .i. eu.
Ida .i. ibhar.
Ebad .i. elend.
Oir .i. feorus.
Uilleann .i. edlend.
Pin in ogaim, pin dano isin caill, De atbertar caera pinne; ifin dano secundum alios ainm in feda sin.
Emancoll dono .i. coll emnaide iar ret no iar fuath .i. coll dar coll ina fuath.
Briatharogam Moraind mic Mhain andso.
Feocus foltchain ar beithi sen isin briatharogam, uair anmand tuc Morand uaidh fen for fedaib in ogaim is iat gabus greim feda isin briatharogam Feocus foltchain ar son bethi, ar at e sin da egosc in bethi, & tucad uadsan for fidh in ogaim rogab ainm uad.
sula .i. luis sin .i. in luisiu. Airinach Fian .i. sciath ar fern aigiseom sin ar a ndergi ar aenrian: no air is i in fern adbur in sceith tucad o fernae forsin fid ogaim rogab ainm uaidhi.
Airenach Fian .i. sciath fern sin aigisium.
n-aimbi .i. li mairb .i. am fo diultad conach beo acht is marb. n-ambi dono .i. sail aigiseom sin, & tugad uaidisium forsin fid n-ogaim. Cosdad sida .i. nin sen: ginol garmna fri fid e: airde sida sin.
Cosdad sida aigIsin o nin na garmna.
Conal cuan .i. uath sin, ar is uath la nech conal chon alladh.
Conal cuan do rad re huath in ogaim ar coibnius in anma, ar uath iat ar aenrian.
Ardam dossaibh .i. dur sin a dualus a feda isin caill.
Trían .i. aill inde sin aniu.
Cainiu fedaib .i. coll sin ar a chaini a fedaibh.
Clithar mbaiscaill .i. buaili .i. boscell .i. gelt .i. basceall .i. is and tic a ciall do in tan degas a bas.
Clithar boiscell dono .i. quert sin: no boscell .i. elti .i. edruma iat.
Clithar boiscell dono .i. gelti no elti: quert a dualus a feda.
Tresim fedma .i. muin leis-sium sin .i. ar aentaidh anma fri muin duine no daim, ar is iat is tresi feidm ann.
Millsiu feraib .i. gort leis-sium sin ar aentaidh in anma frisin gort arba.
In tan quum bis ina fuachonn, is millsi na gach fer in fer sin .i. in gort arba.
Uad-side forsin fid ut i n-ogam ar comaentaidh in anma atura.
Luth legha getal sen .i. ar is luth lasna leigib, & coibnius etir cath & getal.
Tresim ruamna .i. straif leis-sium sin i n-ogam.
Straif iar raet; ar isin straif is tresiu ruamna ic dathadh na raet, ar is i dogni in airget ngeal conad gorm ic denum airgit decht de.
Is i berbthar tresin fual isin or mban co ndene derg de.
Tresim ruamna in straif iar raet.
Tugad uaid-side isin fid dianad ainm straif ar aentaid anma aturu .i. straif ainm cechtar de.
Tinnem ruccae ruis sin .i. on ruidiudh no on ruis iar ret, ar is tre ruis scribthair, & is ruidhiud fasas a n-aigid in duine tri sug in lossa do cuimilt faethi.
Tindi rucae dono do rad frisin ruis o rus no on ruided, ar is tri ruis scribtair-side fen.
Ardam iactadh .i. mactad .i. ailm aigisium sin; ar is ailm no a adber in duine ac iachtad i ngalar, no ic machtad .i. ag ingantugud secip raeta.
Congnamaigh echraide .i. onnaid in carpait .i. na roith .i. onn leis-sium sin, ar is tri onn scribthar onnaid in carbait.
Aliter comguinidech .i. aiten.
Tucad uad-side forsin fid ut dianad ainm onn ar aentaid ataru ar is ainm onn do cechtar de; & is on aitenn tucad int ainm is onn frisin fidh n-ogaim secundum alios.
Etiud midach .i. cath.
Tucad ua-side for getal.
Uaraib adbaib .i. ur aigisium sin ar is do uir in talman is ainm uaraib adbaib.
Tucad uada-side forsin fidh dianad ainm ur in ogaim, ar aentaid anma aturu .i. ur cechtar de, & tre ur scribthair.
Ergnaid fid .i. edad aigisium sin, ar is don crunn crithaig is ainm ergnaid fid.
Tucad uada-side forsin fidh ogaim dianad ainm edhadh, ar is uad tucad edad fair.
Siniu fedhaib .i. idad aigiseom sin; ar is do ibar as ainm siniu fedaib.
Tucad uad-side forsin fid ut i n-ogam dianad ainm idad, ar is uad tucad int ainm is idad fair; ar is do ibar is ainm idad.
Snamchain fheda .i. ebad les-sium sin, ar snamchain fid .i. don bran mor is ainm sen.
Tucad uad-side forsin fid dianid ainm ebad in ogaim, ar is ainm do bratan é & is tri ebad scribthar side amal aipgitir in betha .i. tre seg .i. os, eo .i. tre eonasc .i. lon.
Sruitem aicdi .i. or iar ret.
Tucad uad-side forsin fid ar aentaid in anma fil aturu .i. or ainm cechtar de.
Tutmur fid uilleann .i. uilleann leis-sium sin, ar is do edlenn is ainm.
Tucadh uad-sidhe forsin ogam dianad ainm uilleann, ar is uadh tucad uilleann fair, ar is do edlinn is ainm.
Millsim feda .i. pin sin aigisium, ar is don chrunn dianid ainm pin is ainm millsium feda.
De atbertar caera pinne.
Tucad uad-side forsin fid dianad ainm pin, ar is uadh tucad pin no ifin air.
Luad saethaig .i. ach no uch, emancoll leis-sium sin, ar gabair emuncoll ar ach gia gabar ar araill.
Briatharogam Moraind.
Margin:
Abgiter briathairogam Mic ind Oic annso sis.
Glaisium cnis .i. beithIsin in ogaim o bethi na cailli, ar is uad tucad bethi fair;
Cara ceathra .i. lem.
Cara .i. dil lasna ceathra in lem ar a blath & ar canach.
Tucad uad-side for luis in ogaim, ar is uad tuccad luis fair.
Comet lachta .i. ferrn in ogaim sin o fern na caill, ar is i coimetas in lacht, ar is di doniter lestair imon lacht.
Luth bech .i. sail sin ar a blath & ar a canach.
Tucad uad-side ara fid coibhnesa in ogaim.
Bag ban .i. nin garmna .i. ginol garmna.
Uad-side fora fid coibnesa.
Banadh gnuisi .i. uath, ar is ban gnuis in duine in tan doberar uath no uamun uimi.
Uad-side for fid in ogaim ar aentaid anma aturu fen .i. uath cechtar de.
Gres saír .i. daír.
Tucad uad-side fora fidh coibnesa in ogaim.
Smir guailíi.
cuillenn sen.
Uad-side fora fidh coibnesa in ogaim .i. tinne secundum alios; ar is ainm tindi do cuillenn,
Cara bloisc .i. coll.
Uad-side fora fidh coibnesa in ogaim.
Brigh annum .i. quert.
Uad-side fora fidh coibnesa.
Aruusc n-arrligh .i. muin duine.
Uad-side fora fidh comainmnigthech.
Mednercc, .i. gort.
Uad-side fora fidh comainmnigthech.
Moridrun .i. straif.
Tucad uad-side fora fidh comainmnightech.
Ruamna dreach .i. sug in rois doní ruamna na ndrech co mbi ruidead intib.
Ruamna drech dano do rad fri ruis in ogaim on ruidead no on rus, ar is tri ruis scribthar side fen.
Tosach fregra .i. ailm sin; ar is i cetlabra gach duine iarna genemain a.
Fethim saire no fedem .i. onn .i. o.
Siladh clann, ur les-sium sin, ar is i uir in talman dogni silad na clann cuirtir inti.
Silad clann dono do rad o uir in talman do radh frisin fid n-ogaim rogab comainm fria .i. ur cechtar de.
Comainm carat .i. edadh isin caill.
Uad-side fora fidh comainmnigthech i n-ogam.
Crinem feada no claidem .i. ibar.
Uad-side forin fidh n-ogaim, rogab ainm aile uadh .i. idadh.
Cosc lobair .i. elenn for in fid in ogaim, rogab ainm uad .i. ebad.
Lí crotha .i. or.
Uad-side fora fid comainmnigthech .i. or in ogaim.
Cubat n-oll .i. uilleann .i. edlenn.
Uad-side forsin fid in ogaim rogab uaide .i. uilleann.
Amram blais .i. pin no ifin.
Uad-side forsin fidh rogab ainm uaid .i. pin no iphin.
Mucogam in so.
Aicme bethi so prius.
Finn b, liath l, loch f, cron s, forglas n-Aicme huatha .i. cetoth find h, cetoth leithe d, cetdoth loichi t, cetoth cron c, cetoth forglaisi q.
Aicme muine: indoth finni m, indoth leithe g, indoth loichi ng, indoth cron str, indoth forglaisi Aicme ailmi: orc a cru finni a, orc a cru leithi o, orc a cru loichi u, orc a cru cron e, orc a cru forglaisi Foraicmi annso:
Fororc a cru findi ea, fororc a cru leithi oi, fororc a cru loichi ui, fororc a cru cron iphin, fororc a cru forglaisi Linnogam Aicmi bethi in so prius .i. Berba b, Luimnech l, Febal f, Sinand s, Nid n.
Aicmi huatha: hon h, Derg d, Tearc t, Teith t, Catt c, Cusrat q.
Aicme muine .i. Muinten m, Gabal g, n-Grian ng, Strur str, Rigi Aicme ailme .i. Aru a, Eobul, Uisiu, Erbos, Indiurnn.
Dinnogam .i. Aicme bethi .i. Bruiden, Lifi, Femin, Seolae, Nemthend.
Aicme huatha: h-Ochae, Dindrigh, Temair, Cerae, Quorann.
Aicme muine:
Mide, Gabar, n-Garmon, Streulae, Roigni.
Aicme ailme .i. Æ, Ogba, Uisnech, Emain, Iliu.
Enogam .i. Aicme bethi: besan, lachu, faelinn, segh, naescu.
Aicme uatha: hadaig, droen, truiteoc, querc.
Aicme muine .i. mintan, geis, ngeigh, stmolach, rocnat.
Aicme ailme .i. aidhircleog, odoroscrach, uiseoc, ela, illait.
Dathogam.
Aicme bethi .i. ban, liath, flann, sodath, necht.
Aicme huatha .i. huath, dub, temen, cron, quiar.
Aicme muine .i. mbracht, gorm, nglas, srorca, ruadh.
Aicme ailme: alath, odhar, usgdha erc, irfind.
Ceallogam.
Aicme bethi .i. Beanchar, Liath, Fearna, Saigear, Naendruim.
Aicme huatha: hIrard, Durmach, Tir-da-glas, Cluain maccu Nois, Quell dara.
Aicme muine .i. Mugna, Sruthair, Raithen, & Aicme ailme .i. Ard macha, & Daenogam .i. Fer no laech ar aicmi bethi: i fer, fer, fir, fir, v Minna no mna no clerig ar aicme uatha: bean, mnae, mna, mna, mna.
Oglach ar aicme muine: i oglach, oglach, oglaich, oglaich, v oglaich.
Mac no gille ar aicme ailme: i mac, mac, mic, mic, v mic .i. aenmac ar ailme, a ar onn, a ar ur
Daenogam:
Laechesa ar aicme bethi iarsin imraet no imirt cetna .i. a i ar bethi, & a ar luis, mar sin sis Caillige ar aicme huatha similiter.
Macdachta ar aicme muine similiter.
Ingena bega ar aicme ailme similiter .i. oen ar ailm, a do ar Ogam tirda.
Aicme bethi annso .i. biail, loman, fidba, strathar, nasc.
Aicme huatha .i. huartan, dabach, tal, carr, qual.
Aicme muine: machad, gat, ngend, sust, rusc.
Aicme ailme .i. arathar, ord, usca, epit, indeoin.
Rigogam .i. Bran, Labraidh, & & mar sin uile, .i. ainm in righ tinnscanas on fid do gabail ar in ainm.
Ogam usceach .i. Glais ar aicme bethi: .i. aenghlais ar bethi, v n.
Soud ar aicme huatha: i soud, soud, suid, suid, v suid.
Abann ar aicme muine: i abann, abainn, aibne, aibne, v aibne.
Tipra ar aicme ailme: i tipra, tiprait, tiprait, tiprait, v tiprait.
Conogam .i. Archu ar aicme bethi: i archu archu, archoin, archoin, v archoin.
Milchu ar aicme huatha: i milchu, milchu, a tri milchoin, milchoin, v milchoin.
Conbuachaill ar aicme muine: i conbuachaill, conbuachaill, a tri conbuachaille, conbuachaille, v conbuachaille.
Oirci ar aicme ailme: i oirci, a dho oirci, a tri oirci, oirci, v oirci.
Damogam .i. Tarb ar aicme bethi: i tarb, a do tarb, a tri tairb, tairb, v tairb.
Dam ar aicme huatha: i damh, dam, daim, daim, v daim.
Colpthach firenn ar aicme muine: i colpthach, colpthach, a tri colpthacha, colpthacha, v colpthacha.
Dartaid ar aicme ailme: i dartaid, dartaid, a tri dartada, dartada, v dartada.
Boogam .i. Lilgach ar aicme bethi: i lilgach, lilgaig, a tri lilgacha, lilgacha, v lilgacha.
Gamnach ar aicme huatha: i gamnach, gamnaig, gamnacha, gamnacha, v gamnacha.
Samaisc ar aicme muine: i samaisc, samaisc, samaisce, samaisce, v samaisce.
Dairt ar aicme ailme, & Caechanogam .i. fodailter ainm in duine .i. aicme bethi don leth des: aicme huatha don leth cli: aicme muine don leth des: aicme ailme don leth Loscogam .i. inann iat .i. fogail in anma.
Macogam .i. ogam ban torrach .i. ainm na mna fodhailter ann mani bera lenum roime.
Dia mbera, immorro, lenum, is e ainm in lenim fodailter ann; & dia mbe litir forcraidh ann, is mac.
Mad coimlin, bud ingen berthair don toirrchius.
Cossogam .i. mera da laime ar son na feadh imon lurgain & a tabairt don leth deis imon lurgain ar aicme beithi.
Don leith cli ar aicme huatha.
Fiartharsna na lurgan ar aicme muini.
Cearttharsna ar aicme ailme .i. aenmer ar in cetfidh na n-aicme, a dho ar in fid tanaise, co soised a coig ar in coiged fid secip aicme.
Sronogam .i. mera na lam imon sroin .i. similiter do deis & do chli, co fiar, cearttarsna.
Basogam .i. manus aliam percutit lignorum.
Naemogam .i. ainm in naim i tinnscanfa gabar ar in fid .i. , Brenaind, Laisreann, Finden, Sinchell, Nesan.
h Adamnan, Donnan, Tigernach, Cronan, Quiaran.
Manchan, Giurgu, n-Geman, Strannan, Ruadan.
Aed, Oena, Ultan, Ernen, Ite.
Danogam.
Bethumnacht, luamnacht, filideacht, sairsi, notaireacht.
H-airchetul, druidheacht, tornoracht, cruitireacht, quislenacht.
Milaideacht, gaibneacht, ngibae, sreghuindeacht, ronnaireacht.
Airigeacht, ogmoracht, umaideacht, enaireacht, iascaireacht no ibroracht.
Biadogam .i. bairgen, leamnacht, sic usque in finem.
Lusogam .i. ainm secip nach losa do gabail ar in fidh a tindscanfa
braisech ar bethi, & Cend a muine .i. tairisem fo fid i tosach in anma .i. in fad as a hainm frisa cosmailligeacht tosach secip anma, in fidh sain do scribhinn i tosach in anma ar son a anma fen; & deredh in anma do scribenn iarsna fedaib dilsib.
Ocus ogum n-airismech ainm ele in ogaim-sea
.i. certle.
Cend fo muine dono:
Cotarsna int ogaim remut .i. tairsem fo fid i nderid in anma, a tosach do scribenn iarna fedaib dilsib
.i. Mael R .i. ruis.
Nathair im ceann .i. in fid toisech in anma do scribenn i medon na craibi, & int ainm do scribenn co direach uada co dered na craibi; & a scribenn frithrusc co tosach na craibi conid inann ni bis i tosach & a nderedh na craibi .i. dered in anma issed bis a cechtar de
in hac figura, Ceallach, coimdes a airlegind sis & suas, & is asa medon airlegthar int ainm, ar is ann ita in fid tosach in anma
