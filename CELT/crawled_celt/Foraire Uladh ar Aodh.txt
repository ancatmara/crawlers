Foraire Uladh ar Aodh; ní hadhbhar eagla d'aontaobh bheith d'Aodh ag comhfhaire a gcroidh taobh re a fhoraire ag Ultaibh
Do leigsead Ultaigh uile taobh re hAodh an fhoraire; fuath suain 'ga dheaghoireacht de sealoidheacht ní fhuair impe
Doras oslaigthe Uladh tarla ar sliocht na seanchuradh fian Toraighe i dteannta Gall; bearnta foraire a bhfearann
Baoghlaighe iná a bhearnadh dhí dá bhfuil aisde agus innte críoch Chonaire is Chuirc Chaisil puirt fhoraire an Aodhai-sin
Innbhear Bóinne agus Banna is gach fonn dá bhfuil eatorra feithidh—gá foraire as fhearr—
beithir romhaighe Raoileann
Dún Dá Leathghlas na learg nglan Dún Sobhairce Dún Dealgan do-ní ag comhfhaire na gcath foraire na dtrí dtulach
Dírim do mhuinntir mheic Airt go Baile an Iobhair orrdhairc go Rinn Sibhne dhóibh ar ndul 's nó go róigh imle Uladh
Leathaidh ar phobal Phuirt Rois 's ar chaladh g Cairrge Fearghois; 's ar Thráigh mbinncheolaigh mac Baile imtheoghaidh an fhoraire
Ó Chúl Raithín na ród nglan ní fhuil soir go hAird n-Uladh port dá roimhéad ná caol cuain gan choimhéad d'Aodh re haonuair
Ó Aird Uladh an fheoir mhaoith go Beinn n-Éadair mheic Éadghaoith gan fhoraire ó Aodh ní fhoil raon maraidhe ná marcoigh ar Mhág Aonghusa uile tairgfidh ó tá an fhorfhaire drud i ngoire ghlanshluaigh Ghall 's a bhfoighe d'anbhuain d'fhulang arsgáth chóigidh chlann Rosa fuilngidh Aodh Mág Aonghusa cian uadha a ghníomha goile síona fuara ag foroire
Siobhal oidhche 'n-a éanar is é as fhearr do fhuiléangadh 's a lámh um chaolgha nó um cholg dá chaomhna lámh le leathbhord
Síodhuidhe Beinne Boirche fuilngidh ar feadh geamhoidhche gan cheann fa theach do thabhairt fa cheann gcreach i gcontabhairt
Fuilngidh madh fada an adhaigh gan bhais do bhuain d'aradhain; fuilngidh le hanbhuain an fhuinn i dtuighnigh adhfhuair iaruinn
Mórán baoghail beagán suain iomchraidh Aodh an airm rionnfhuair; béas na gcuradh riamh roimhe do mhian Uladh d'fhoroire
Cóir do chuireadar Ulaidh eatorra agus Allmhuraigh; tugsad geall ar dheighthreoir dhó an feithmheoir do b'fhearr aco
Mág Aonghusa na n-arm ndéad ar tí an chóigidh do choimhéad méidhe an ghaothmhara do ghabh aonchara fhéinne Uladh
Íbh Eachach na n-abhall bhfiar idir fhiodhbhaidh is oirshliabh idir fhairrge mhín is mhagh; gá tír as ghairde ó ghábhadh
Guaissealbhach Ghleanna Righe gabhais ar a gáibhthighe greim do chaoimheirr an chóigidh 'n-a heing aoibhinn urchóidigh arsgáth shíl Eoghain do an Mág Aonghusa i n-eirr Uladh; aibche sa chách a chosnamh ar sgáth mhaicne a mháthar-san
Cóigeadh mheic náraigh Neasa dídnidh do dhruim bhráithreasa; an gort 'ga leithchineadh leis feithfidhear gan tocht thairis
'N-a bhráthair aca uile a-tá rí Ó Rudhruidhe tuar conganta le cloinn Néill 's 'n-a bhronndalta ag droing díbh-séin
Cú Chuluinn na gcleas ngoile mar sin do fhréimh Rudhruidhe; díon an tsluaigh-se ar-aon orra; dá ghaol uaisle eatorra
Cineadh mheic Fhachtna Fháthaigh ba díbh-séin a dheaghmháthair; na slata do fhuaigh Eamhain aca fhuair a oileamhain
Mac Deichtine dearc uaine dar bh'ainm Cú na Craobhruaidhe 'n-a thiomchall-san do thuill bladh ag iomchosnamh fhuinn Uladh
Coimhdheas do thír is do thuinn do feithtí le Coin g Cuilinn do ghrádh chombráithreach na Con do chlár fhonngháibhtheach Uladh
Do cuimhnigheadh uair oile comhaltas chlann Rudhroidhe; níor léig faghail na feadhna i n-aghaidh a n-oileamhna
Níor luigh ar leith a mháthar do-ní seacha soláthar; níor shanntuigh an frosmhagh fionn ag cosnamh alltair Éirionn
Do chloinn Eoghain amhlaidh sin do-ní cosnamh an chóigidh Aodh go hion Chon na hEamhna an chaor iothmhar fhíneamhna
Mág Aonghusa an earla thruim ní lamhthar lucht a leathtruim folt na ndual snáthfhailgheach saor 'n-a mháthairleath uadh d'éantaobh
An uair nach aithrighid soin a ghaol Í Chonaill Chearnaigh gaol na ríogh do fhréimh Chonaill do shíol Néill ní neamhchomhaill
An uair chuirid i n-a chionn ceithre hollchóigidh Éireann folt claon ar chur na n-idheadh Aodh 'n-a Lugh dá leithchineadh
Lugh nó Cianmhac an Cháinte nó Naoise a fhear éanpháirte slat dá ndleaghair corr Dhruim Caoin d'fhearaibh comhluinn Mhac Miodhchaoimh
Tairrngeartach Teamhrach Midhe leannán lochta ar gceirdei-ne taisdealach Trágha Dá Bhan gaisgeadhach ágha Uladh
Abhartach aonaigh Tailltean síodhuidhe nach seachaintear caisgidh fhaghla dá fhine taisgidh anma Eimhire
Coiléan caomh Caithreach Fhíona croidhe gan fhuath n-eissíodha rún faobhrach ag faicsin chean aonroth gaisgidh na n-Gaoidheal
Coimhéadaidh cloinne Rosa Aodh mac Airt Mhéig Aonghusa sleagh glaisbheann i n-a ghoire fear fairseang foroire
Foraire 