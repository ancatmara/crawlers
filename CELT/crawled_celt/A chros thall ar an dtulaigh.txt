A chros thall ar an dtulaigh as damhna dam dhéarchumhaidh tú urlamh gidh bé len báidh is é ar dturnamh do thógbháil
Is tú a chros an mheic mhuirnigh thug mé a-nocht go neamhshuilbhir; a dhluthchros fa dtú ag tuirrse tú mhúchfas mo mheadhair-se
Tú chuimhnigheas dúin-ne a dhol dá ndeachadh mh'aire dh'Eoghan; mo bheith mar tú a chros-sa is cáir do b'usa thú gan tógbháil
Truagh bhar gcuimhnioghadh cumhadh gidh cruthach do chórughadh; tú ós ar gcinn-ne a chros Eoghain m'inmhe ar a los laighdeobhaidh
Ag dul seochad san slighidh déara go lár léigfidhir; 'gat aithne a chros badh corcra aighthe bas an bhantrochta
Gidh cúis athtuirse anba maith an mhaise shaoghalda do cheathra druimne donna leathna cuibhdhe codroma
A mheic dar cumadh an chros 'n-a lóchrann sheasmhach sholas fuarais chrois bharrghloin bhláthmhair; marbhnaidh re cois commámthair
Is cros fhir do b'fhearr daghdhuas an chros ad-chiu eadarbhuas; loise na ceirde do cheil an mheirge croise ad-chíthir
Ní fiadhnaighthe i bhfogus di an chros-sa ná i gcéin uaithe; gidh bláith an mionn í is urchra sí ar cionn cáich 'n-a comhartha
A chros ós chionn na leirge tuar leoin dar lucht aoincheirde biaidh fros le bonnfhabhraibh dhe a chros d'ollamhnaibh d'aithne
Cúis a tógbhála ós talamh cros adhbhair an ollamhan an crann-sa dá ghruadh ghairthe budh tuar almsa is urnuighthe
Beannacht ar anmain an fhir isa chros do-chiu ar mh'aighidh; fearr iná tuile tuirse guidhe ar an seang séaghainn-se
A-tá an chros ler cráidheadh mé ar deilbh do chroise a Choimdhe; ar a los go dtí dod thigh an tí dan cros an chrois-sin
Bheith ar chúl chroise Eoghain dom athtuirse oisgeolaidh; díon ar shlógh é agus gidh eadh ar brón a Dhé ní dídean
Tuilleadh cádhais don chill naoimh cros mhinghréasach an mhacaoimh: slógh fa chádhas don chrois-se budh lór d'árus eaglaise
Adhbhar ollaimh fhear Mumhan gion go bhfuair ainm ollamhan gan phearsain mar é d'ollamh a Dhé d'easbhaidh fhuaramar
Ní dhearna ar ndol a oidhre fulang mar ar bhfulaing-ne fear dar chomhainm Cathbhaidh Draoi ón Mhodhairn lachnaigh lionntaoi
Ní hiongnadh an fáth 'ma bhfuil ar gcomhráithne re Cathbhaidh; truagh bás an druadh a-dirim truagh an cás 'ma gcuimhnighim
Gidh bé damhna fo-deara sinn d'éagcaoine a oigheadha ní ar son an druadh bu-dhéine truagh fa a dhol ar ndeirbhéile
A-tú 'ma a bhreith don bhás rug ris an bhfilidh ag formad; truagh mh'éad re hoighidh an fhir éag fa a oidhir don fhilidh
Do-chuaidh do chumhaidh a mhaic; do b'é an mac fa mór éaraic Geanann Gruadhsholas fhuair eol nach cualadhas uaidh d'aithcheodh
Truagh leam-sa loighe Chathbhaidh ar fheart Gheanainn ghníomharthaigh dar ghéis ar loighe ar a leic a chroidhe d'éis a éinmheic
Téid Cathbhaidh fa ceann forais tar éis Gheanainn Ghruadhsholais i dtalmhain tre Gheanann nglan; ní leanam amhlaidh Eoghan
Cosmhail a Dhé damhna ar gcaoi mei-se agus Cathbhaidh caomhdhraoi; gidh eadh ní comhthrom gcumhadh an conchlann fhear n-ealadhan
Dámadh comhthrom ar gcumha 'mar saormhacaibh súlchara —teasda Cathbhaidh—créad do-bhir Gafraidh gan éag fa a oidhir?
Cathbhaidh mar do-chuaidh reamhainn d'éag do chumhaidh chaoimh Gheanainn mó a fhachain gá dás gan dol an t-athair ór fhás Eoghan?
Truagh gan fhóirithin aga mar do bhí ag bás Chearmada ar n-a ghuin do láimh Logha do mhuin áigh a iomghona
Comhrag do-chuala idir Lugh is Cearmaid na gcleas lúthmhar;
Cearmaid milbhéal ba marbh dhe d'arm rinnghéar mar an rinncne
Rún an Daghdha i ndiaidh a mheic sgaradh le hÉirinn n-oirrdhreic; triall tar muir do labhradh leis go bhfaghbhadh luibh a leighis
Téid do thaisdeal an domhain fágbhais Éirinn n-iorgholaigh gur chuir an Daghdha dá dhíon ar a mhuin damhna an deighríogh
Cearmaid le athair n-éachtach táinig sleamhain sláinchréachtach mar bhláth na slat dá ghruaidh ghil dar lat ní fhuair a oighidh
Ciodh na ba déanta dhamh-sa gémadh aisdreach oram-sa réim an Daghda a Dhé ar n-a dhol dámadh tarbha é d'Eoghan
Mo mhac-sa ó nach mé an Daghdha súil le éirghe is éadtarbha; ní faghair dar mbuain a broid an bhuaidh do chabhair Cearmoid
Muireadhach mhac Eoghain aird Cearmaid—gidh cia do theasairg—
do-chuala ar ndol don dís ghloin a-rís a gcor i gcorpaibh
Truagh nach tabhair d'fhurtocht oirn an lus fhuair inghean Loghairn nó aiceacht an Daghdha dhamh d'aithteacht a anma i n-Eoghan
Mac i n-ionadh an athar do b'oircheas é d'ordachadh; a athair 'n-a oidhre dhó a Choimdhe as fhachain iarghnó
Ní fhuilnginn an uair do mhar do mhéad ar n-annsa d'Eoghan choidhche gé do-near a-nois an fear dá oidhche im éagmhais
Mar tú dá bhás ní bhiadh mé dámadh neach eile a oide; cúis as ar fhoide a Dhé a dhol is mé do b'oide dh'Eoghan
An t-Eoghan-sa is éigin dún déanamh seach an bhfionn bhfoltúr; tairnig a sheal gá dám dhó gidh eadh gá dál as deacra
A chros 