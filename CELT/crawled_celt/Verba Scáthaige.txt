Verba Scáthaige Incipiunt uerba Scathaige fri Con Culainn oc scarad doib isna rannuib tair.
Ro scaith do Choin Culainn lanfogluim in milti la Scaithaigh.
Do aurchechain Scathach do iarum ind ni arad m-biad, con-eipirt friss tria imbass for ossna.
Imbe eir hengaile arat-ossa ollgabud huatha fri heit n-imlebair .i. tain bo Cuailgne Cotat curaith ciallfaithir fortat braigait bibsatur bied do chailcc culbeimnech cruoch fri srut Setanta .i. proprium nomen do Choin Culainn.
Tithis fithog foibharamnus fethal feula fedchlessaib fearba do Breig m-braitfiter braighit di thuaith tithsithir tren cithach coictigis cichis do buar m-belata ba hoín fri slog sirdochrae silfis de fhuil flandtedman fernaib ilib idlochtaib cuan dia-lilis loscandaib lin do-fedat ildamaib ilar fuili firfith-for Coin Culainn cen colainn Ceisfe alag n-enchride al de dalaib dedairbe didirn brodircc brisfithir bruthaich fri toinn trechtaide frissin m-belend m-bandernech belenn di chet clesamnach cichet biet banchuire baiti Medb sceo Aillellai arat-osa ollgabadh otharlighi.
Ucht fri h-echtga irgairgi at-chiu firfeith Finnbennach Aei fri Donn Cuailngi ardburach & cetera.