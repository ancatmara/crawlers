Rop tú mo baile:
Be thou my vision Rop tú mo baile a Choimdiu cride: ní ní nech aile acht Rí secht nime
Rop tú mo scrútain i l-ló 's i n-aidche; rop tú ad-chëar im chotlud caidche
Rop tú mo labra rop tú mo thuicsiu; rop tussu dam-sa rob misse duit-siu
Rop tussu m'athair rob mé do mac-su; rop tussu lem-sa rob misse lat-su
Rop tú mo chathscíath rop tú mo chlaideb; rop tussu m'ordan rop tussu m'airer
Rop tú mo dítiu rop tú mo daingen; rop tú nom-thocba i n-áentaid n-aingel
Rop tú cech maithius dom churp dom anmain; rop tú mo flaithius i n-nim 's i talmain
Rop tussu t'áenur sainserc mo chride; ní rop nech aile acht Airdrí nime
Co talla forum ré n-dul it láma mo chuit mo chotlud ar méit do gráda
Rop tussu t'áenur m'urrann úais amra: ní chuinngim daíne ná maíne marba
Rop amlaid dínsiur cech sel cech sáegul mar marb oc brénad ar t'fégad t'áenur
Do serc im anmain do grád im chride tabair dam amlaid a Rí secht nime
Tabair dam amlaid a Rí secht nime do serc im anmain do grád im chride
Go Ríg na n-uile rís íar m-búaid léire; ro béo i flaith nime i n-gile gréine A Athair inmain cluinte mo núall-sa: mithig mo-núarán!
lasin trúagán trúag-sa
A Chríst mo chride cip ed dom-aire a Flaith na n-uile rop tú mo baile 