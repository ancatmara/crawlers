Féach féin an obair-se a Aodh:
Féach féin an obair-se a Aodh a mhic Bhriain a bhláth fionnchraobh a ghéag amhra is uaisle d'fhás san uair-se tharla ar Thomás
Luathaigh ort ainic mise má tá tú ler dtairise; ag so síodhruire bruaigh Bhreagh uaibh dom fhíorghuidhe ós íseal
A mhic Bhriain a bhrath mh'éigse más díth leat mo leithéid-se dom chabhair a chaomhshlat ghráidh labhair le saormhac Siúrtáin
Innis dó re gcur 'na cheann nách mór dhaoibh d'éigsibh Éireann mar ghné sheise ó chraoibh Charadh meise dhaoibh do dheónaghadh armo thí an tan-sa ó tharla mealltóir an uird ealadhna bíodh go ngeallfadh sé mar soin nách meallfadh mé ná measaidh
Da meastá ní meastar liom gadaighe fhileadh Éireann béidleómhan do thuair mo thoil nách éigneóbhadh uaim mh'aontaidh
Dá mealltaoi ar aoi n-annsa na háith a Aodh oramsa le brath soibheart cuaine Cuinn toidheacht uaidhe ní fhéadaim
Minic tig ar thí ar mbréagtha Tomás i dtlacht uaithbhéalta do cheilt ar saoireachtra sunn i mbeirt dhraoidheachta im dhóchum
Minic tig athaidh oile rem ais d'eitill sheabhcaidhe i measg cáigh d'fhuadach mh'annsa 'na ghruagach cháidh chugamsa
Mar mhnaoi tháidhe i dtuighin fir minic tig sé dár soighin le briocht druadh le diamhair ndán dom iarraidh uam ar éaládh
Tig i ndeilbh dhaonna dhuine tig fós i bhfoirm síodhaighe tig uair i n-ionnas taidhbhse; cionnas uaidh do anfainn-se? gcéin ar chogadh clann Néill gluaistear leis cuid dom chaithréim; sínidh ar óigh dhearbhtha dhe i ndóigh go meallfa mise
It éagosg-sa a Aodh Uí Ruairc minic tig sunn ar saorchuairt draig ciúntláith ór doilghe dol oighre Siúrtáin dár siabhradh
Tig dá theacht 'na Thomás féin mo chur seocham ar saoibhchéill nó gur sguch mh'annsa dhá halt; damhsa ní guth a ghluasacht
Muna bhfuil intleacht éigin agaibh d'fhurtacht mh'fhoiréigin a sheise a sheangadh ar ngráidh do mealladh meise a mhacáimh
M'iomlat eadraibh níor fhéad sinn: do shearc-sa a Aodh im intinn ar aoi gur hiarnadh 'na shás dom shiabhradh a-taoi a Thomás
Da mbeith sochar ruibh a rádh coisg dhínn a dheighmhic Siúrtáin a rún cháigh gan chlaon n-irse ná cráidh Aodh fám aithghin-se
A Thomáis a thocht meanmnach a bhráighe ghill Ghoisdealbhach sguir dhín ní fheallabh ar mh'fhior sín ar mhealladh na maighdean
Ní hionann mé is mná málla mhealltaoi a óig andána; mo shiabhradh ní dáigh dhuibhse a ghrianghal sháimh shamhraidh-se
Ná creid cách ní meirdreach mé; óg fuaras fios mo chéile; fada ó tharla Aodh ormsa; th'fhabhra ná claon chugamsa
Bhar bhfé fia ní feirrde dhuit aithnim thú d'aimhdheóin h'iomlait; a bhradaire ná mill mé; fill a ghadaighe an gháire
Cosg th'álghais uaim ní bhfuighe a bhraidín a bhréagaire; let uaisle ná mearaigh mé; buail-se um cheanaibh gach críche
A shaoirmhic Shiúrtáin bhuidhe a bhláth coilleadh cumhraidhe ar ghaol ar chrodh ná ar choimse dol ó Aodh ní fhéadaim-se arn-aonta ó nách uair tusa crom ar do cheird dúthchasa; móraigh brígh an Chraoi-se Cuinn a Naoise ó n-Ír ar fhoghlaim
A Mhanannáin múir Logha a Aonghais an fhionn Bhrogha a Shioghmhaill na gceard gcuimse a Fhionnbhairr chealg gcogair-se
A eagna Chormaic uí Chuinn a fháithchiall oighre Cumhaill a sheinm cor a cheard Guaire a fhearg Con na Craobhruaidhe
A thuairgnidh coitcheann catha a mhéadaightheóir mórratha a linn na n-uile n-ana a chinn uidhe an eangnamha
A chrann seasmhach seóil troide a rún díobhaidh dochraide a bhrúcht buinne a bheadhg nimhe a fhearg tuinne tairpighe
A theanchair ghríosaighe an ghráidh a ghlór le mbréagthar bandáil a phost gáidh cagaidh d'íbh Cuinn má táim agaibh ní admhaim
A Thomáis d'aithle mh'ionnlaigh a chuingidh chrú Choisdealbhaigh atá ar gcridhe dhá rádh rinn do ghrádh d'ibhe dhá n-ibhinn
Mo bheannacht leat óm lántoil a dheaghua dil Dubháltaigh; a bhúidh bharrghloin ná bréag mé ná damnaigh d'éad ar n-Aoidhne
Sgarthain libh gidh tuar tuirse ag so Aodh dom fhéachain-se; luathaigh thoram truagh an airc! mo-nuar oram ná hamhairc 