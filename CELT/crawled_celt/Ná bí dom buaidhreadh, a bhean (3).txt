Ná bí dom bhuaidhreadh a bhean ar ghrádh th'einigh ná lean díom; madh fada madh gearr mo ré ná buaidhir mé tre bhith síor
Iarraim féin d'athchuinghe ort a ghnúis éadrocht na bhfolt bhfionn ná bí dom bhuaidhreadh níos sia gibé hionadh i mbia sionn
Níor chaitheas oidhche ná lá gidh fada gearr a-tám sunn a throigh chéimleasg a chúl claon nách beitheá-sa mar-aon rum cholladh a ghruaidh mar ghrís ná tara tre fhís dom fhios; im dhúsacht a shéaghain shuairc ná tarr dom bhuain as mo riocht
Gidh deacair damh a rádh ribh ná faiceam sibh ná mill mé; ó nách bhféadaim dul ón mbás ná tarr eadram is grádh Dé
M'éanghrádh thú don uile dhúil a shlat cheannsa do mhúin Dia; is mairg dhuitse do mharbh mé 's nár mharbhas féin duine riamh
Mo thruaighe níor chumaoin duit a ghéag mhíolla an ruisg ghloin; dá mbeitheá gan chéill mar tú cian go muirfinn thú mar soin
Nochan fheadar créad do-ghéan do shearg mé do bhéal mar chaoir; mo bheannacht ort as ucht Dé ná buaidhir mé gabh rem thaoibh
A bhéal cumhra a chneas mar bhláth iomdha duine a-tá ar do thí; im dhiaidh tar an uile fhear a rún mh'anma a bhean ná bí 