Forfess Fer Fálgae: forfess Fer Falgae .i. Fer Mano iss isidi foilsigti do Oultaib a hEmuin Machae dia tubart ind heúngrip in scoith milide doib ocus is iarum luid Cuculaind ocus fiu forfes Fer Falchae & selaig firu Faal huli ar galuib oinfir
Tanic do asennath gussin righ fadeisin
Get a ainm sidein
Is íarum cid cotránicc Get ocus Cuculaind
Is iarum cachain Airnbertach bui isin tig de Ultaib ind láid si do chomracc Conculaind & rig Fomoiri:
‘Gala nisfer foirndut
Fer claine ar gale gnim
Get arfeimtha imeburach baig’
qq Gett:
‘Baag ban beirid for huathbasai éc mar arbeir hith narm atumbelud in forcle fer
fardumderet debruinnet droingtum doloine lind
Fumda locharna laiss lethet hoath hontimne
namtha fer fiu fert ar gaili gnim
goisem ara cumachta corp dag Cuculaind cotamidedar met
midtir oim fri uatha almna almaca ma ansu aitherrach aitherrach nde nitho nauth’
Mulier hoc:
‘Ni maith immongoin Get
ni maith immon Get goin’
Cuculaind:
‘Cotom gai bolgai ben fortom claidiub fortben fortom chaindil díibti
cotum cletiniu cumban fer dia clechlat a da nind ni roisur fris
Firfitir baga baigfithir fir find ar foidne feis
fíibthir Falchaoe feis
feis hi crolecht Caunrai roe i ngalne Get aicillni do Chonchobur crich iar ndegha dáil’
