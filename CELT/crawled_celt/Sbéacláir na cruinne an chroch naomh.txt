Sbéacláir na cruinne an chroch naomh:
Donnchadh Mór Ó Dálaigh D ON NC HA DH M ÓR Ó D ÁL AI GH cct?
Sbéacláir na cruinne an chroch naomh crann suaithnidh na sleas ndonnchaomh: séala an chroinn-se na gcóig gcneadh róid as soillse re silleadh
Croch Íosa mionn cabhra cháigh mór ngné as a ngairthear sbéacláir don órchuanna thiormghlain thais d'fhiodhbhaidh phórchuanna Pharrthais
Sliocht a chneadh an uair fhéaghthair páis Dé is aisde airléaghthair; an rí as cinnte dar gcoimhdhe innte do-chí ar gcabhair-ne
Dá taobh táinig an tsoillse do sgaoil doirche an domhuin-se; ní sbéacláir ar nach cáir cion do bháidh céadcháir an Choimdheadh
Cóir sbéacláir do rádha ria naomhchroch chéasda Mheic Mharia crann na slios gcomhchorcra gcáidh ar sgrios dorchachta an domhnáin
Mór gcioth do cuireadh impe d'fhíonfhuil Dé-dáil aidhmhillte; do chéadthráigh fholta gach fhir an sbéacláir chorcra chroinn-sin
Aoine Chásg ria do righeadh corp Dé—díochra an t-aindligheadh—
croch ghuaisbheithre cabhra cháigh —damhna a huaislighthe d'fhagháil
A-tá si-se ó soin i-le 'n-a cairt sídh 'n-a crois choimhdhe re slios ghéagcláir chaoimh chobhsaidh 'n-a sbéacláir shaoir sholusghlain
Iomdha raon guasochta gon lorg cneadh agus áit áladh tre chlár ngeal séanta a sleasa 'n-a sbéacla fhear n-ainbheasa
Silleadh créacht a chuirp chorcra cúis truaighe tuar furtochta dáil chabhra athair d'fheithimh fachain anma d'fhóirithin
Sompla ar sídh séala ar ngrádha fáth tuirse tuar lúthghára
an mionn croinn ghéigleabhair ghlain do chloinn éidtreabhaigh Ádhaimh
Cúis lúthghára a dtáinig tríd; fáth tuirse an tráth do-chímíd an slios corpghonta an cíogh donn do bhríogh fhurtochta ar n-anman
Mairg nach sill sleachta a beoghon mairg croidhe nach cuimhneoghadh iul diadha doinnleabtha a chneadh piana coimhdheacra an Choimdheadh
Cneadha a thaoibh—truagh an sompla—
lorg bear a bhonn mbeoghonta an dá chréachtláimh an chlí gheal sbéacláir don tí do thuigfeadh
A thuigsin dúinn—dia do chéill—
an fáth far fhuluing iaid-séin feadh sléachtana dhíonn do dhligh créachtghona ríogh an ríchidh
Dá dtugtha a hinneall dot aoidh a fhir do-chí an gcroich bhfíornaoimh sléachtain ní ba díoláimh dhuit don íomháigh éachtaigh orrdhruic
'N-a sompla chabhartha cháigh tuig ar tús mar tá an íomháigh 'n-a deilbh chneisiomláin chruaidh thigh 'n-a heisiomláir thruaigh thuirrsigh
Tuig fós—is feirrde a hionadh—
mar tá sí ar n-a suidhioghadh; féach an tarbha a ndeachaibh dhaoibh i mbeathaidh th'anma a óglaoigh
Fáth a cheangail is an gcrann oidhir Dé—diadha an fulang—
fáidh gach aoinfhear dar fhoillsigh sgaoileadh cáigh san cheangail-sin
Ciall a dhá lámh do leathadh Uan Dé dalta ar ndeirbhsheathar ró gráidh ar n-a fhaláir air do ghabháil cáigh san chrann-sain
Mar fhairrsinge dá aos ghráidh fuilngis cumhgach—cúis tochráidh—
idir ghlaisreanna dealg ndonn an leanb d'fhairrseanga oram
Fáth fa dtug—truagh an cosgar—
doirse a chneadh re a gcomhfhosgladh mar shlighe dar dtochta is-teagh tre chridhe gcorcra an Choimdheadh
Fáth claonta a chinn san chroich-se d'umhlacht dúinn—dál athtuirse—
Rí do bhí i gcumhnga dar gcionn; do bh'í an umhla gan fhuighioll
Fáth fa dtug d'fhurtocht oruinn crann céasda an óig abhramhoill dul 'n-a rann go ráinig linn; re crann tháinig ar dtuitim
Báidhthear ann d'fhuil a chroidhe croch Dé crann ar gcabhrai-ne crann corcra slánuighthe ar sean folta cánuighthe an Choimdheadh
Crann do lubhghort phuirt Pharrthais mionn croiche clár leabharthais crann soillse na sé gcineadh ré an chroinn-se ní caithfidhear
Cros choimhdhe cloinne hÁdhaimh luibh chabhra créacht bhfíorghábhaidh crann do thomhais Mac Muire slat tomhais na trócuire
Sbéacláir cháigh éanchrann ós fhiodh tríthe at-chonnairc Dia ar ndídion; d'éis ar gcabhartha tar cáir tabhartha sbéis 'n-ar sbéacláir
Peadar comharba an Choimdheadh bíodh leam an seang séaghainngheal fa chréachtcháir na gcroidhe thall sbéacláir oile ní iarrfam
Sbéacláir 