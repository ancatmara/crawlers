Beannacht ar anmain Éireann
Fear Flatha Ó Gnímh
Beannacht ar anmain Éireann inis na gcéimeann gcorrach: atá Treabh Briain na mbogglór dom dhóigh ar dhobrón torrach
Ionann is éag na Fódla ceilt a córa 's a creidimh táire a saormhac 's a saoithe más fíor laoithe ná leitir
Deacair nach bás don Bhanbha d'éis an tréid chalma churadh do thriall ar toisg don Easbáin mo thruaighe beangáin Uladh
Ní leigeann eagla an ghallsmaicht damh a hanstaid do nochtadh: atá an chríoch réidhse rí Néill do chrú fíréin dá folcadh
Ni fhuil cion innte ar fhéiltibh ní fhuil ná ar chléircibh caingean ní mhaireann greann a dáimhe ní mhaireann náire a hainnear
Atáid gan lúth gan lámhach mór an t-árach ar Éirinn gan ágh gan innmhe ógán i n-Inis fhódbhán Fhéilim
Dursan milleadh na macaomh díorma ghlacshaor chleas ngoile: craosól ag clódh a gcéille ag sin a dtréidhe oile
Ní mhaireann aicme Chonaill dream budh rothoil i n-iomrádh no síol Eoghain na mbéimeann—
d'fhearaibh Éireann is iomnár
Ní mhaireann acht a n-iarmhar crú na n-iarladh ó Sheanaid laochraidh Máighe agus Méinne mo thruaighe gléire Gearailt
Clann Charthaigh gan cheann feadhna mór na teadhma ré n-aithris: ag so na síona saobha—
dobudh baoghal teacht tairis
Dobudh mór an meall dearmaid gan saoirshliocht sean Bhloid d'fhaisnéis caor rathmhar gan rún cionnta gion go bhfuil ionnta aithspéis
Ó Ruairc agus Mág Uidhir laoich nár fhuirigh ó ghábhadh; is cealgach croidhe an chriothshluagh mo bhraon diombuan a mbádhadh
Síol g Conchubair rádh rodhocht ríoghraidh Connacht annallód giodh saithe saor na slata gan ríghe aca acht anshódh
Sliocht Murchadha is Ó Mórdha féinnidh fá cródha i ngliathaibh tearc aoinneach don tsíol shaoróg 'gá bhfuil aonfhód dá n-iathaibh
Síol na saorchlann ó Bhéarra laochraidh gan éara i ndeabhaidh do chuir mé ar caoi mearbhaill Ó Cearbhaill is Ó Ceallaigh
D'éag a huaisle 's a hoireacht gan toidheacht aice ón oilbhéim dá lamhadh sinn a mhaoidheamh d'fhine Gaoidheal is oilchéim
Atá ó bhéim súl Balair i dteidhm galair a gealghort a hioth gan bhláth i dtalmhain bíodh ar a hanmain beannacht
Beannacht 